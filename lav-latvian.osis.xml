<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='LATV' xml:lang='lv'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='LATV'>
        <title>Lativian Version</title>
        <contributor>Unbound Bible</contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>http://www.bibelesbiedriba.lv/</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>LATV</identifier>
        <source>ftp://unboundftp.biola.edu/pub/latvian_nt_utf8.zip</source>
        <language type='IETF'>lv</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    <div type='book' osisID='Matt'>
      <chapter osisID='Matt.1'>
        <verse osisID='Matt.1.1'>Jēzus Kristus, Dāvida dēla, Ābrahama dēla, cilts grāmata.</verse>
        <verse osisID='Matt.1.2'>Ābrahams dzemdināja Īzāku. Un Īzāks dzemdināja Jēkabu. Jēkabs dzemdināja Jūdu un viņa brāļus.</verse>
        <verse osisID='Matt.1.3'>Jūda dzemdināja Faresu un Zāru no Tamāras; Faress dzemdināja Esronu; Esrons dzemdināja Aramu;</verse>
        <verse osisID='Matt.1.4'>Arams dzemdināja Aminadabu; un Aminadabs dzemdināja Nāsonu; Nāsons dzemdināja Salmonu;</verse>
        <verse osisID='Matt.1.5'>Salmons dzemdināja Boozu no Rahabas; Boozs dzemdināja Obedu no Rutes; Obeds dzemdināja Jesi; Jese dzemdināja ķēniņu Dāvidu;</verse>
        <verse osisID='Matt.1.6'>Ķēniņš Dāvids dzemdināja Salomonu no tās, kas bija Ūrija;</verse>
        <verse osisID='Matt.1.7'>Salomons dzemdināja Roboamu; Roboams dzemdināja Abiju; Abijs dzemdināja Azu;</verse>
        <verse osisID='Matt.1.8'>Azs dzemdināja Jozafatu; Jozafats dzemdināja Joramu; Jorams dzemdināja Oziju;</verse>
        <verse osisID='Matt.1.9'>Ozijs dzemdināja Joatamu; Joatams dzemdināja Ahazu; Ahazs dzemdināja Ezehiju;</verse>
        <verse osisID='Matt.1.10'>Un Ezehijs dzemdināja Manasu; Manass dzemdināja Amonu; Amons dzemdināja Josiju;</verse>
        <verse osisID='Matt.1.11'>Josijs dzemdināja Jehoniju un viņa brāļus Babilonas verdzībā.</verse>
        <verse osisID='Matt.1.12'>Pēc Babilonas verdzības Jehonijs dzemdināja Salatiēlu; Salatiēls dzemdināja Zorobabelu;</verse>
        <verse osisID='Matt.1.13'>Zorobabels dzemdināja Abiudu; Abiuds dzemdināja Eliakimu; Eliakims dzemdināja Azoru;</verse>
        <verse osisID='Matt.1.14'>Azors dzemdināja Sadoku; Sadoks dzemdināja Ahimu; un Ahims dzemdināja Eliudu;</verse>
        <verse osisID='Matt.1.15'>Un Eliuds dzemdināja Eleazaru; un Eleazars dzemdināja Matanu; un Matans dzemdināja Jēkabu;</verse>
        <verse osisID='Matt.1.16'>Bet Jēkabs dzemdināja Jāzepu, Marijas vīru, no kuras dzimis Jēzus, kas top saukts Kristus.</verse>
        <verse osisID='Matt.1.17'>Visas paaudzes tātad no Ābrahama līdz Dāvidam ir četrpadsmit paaudzes; un no Dāvida līdz Babilonas verdzībai ir četrpadsmit paaudzes; un no Babilonas verdzības līdz Kristum četrpadsmit paaudzes.</verse>
        <verse osisID='Matt.1.18'>Bet ar Kristus dzimšanu bija tā: kad Viņa māte Marija tika saderināta ar Jāzepu, iekams viņi sagāja kopā, izrādījās, ka viņa savās miesās ieņēmusi no Svētā Gara.</verse>
        <verse osisID='Matt.1.19'>Bet Jāzeps, viņas vīrs, būdams taisnīgs un negribēdams viņai neslavu celt, gribēja viņu slepeni atstāt.</verse>
        <verse osisID='Matt.1.20'>Bet kamēr viņš par to domāja, lūk, Kunga eņģelis parādījās viņam sapnī, sacīdams: Jāzep, Dāvida dēls, nebīsties pieņemt savu sievu Mariju, jo kas viņā iedzimis, ir no Svētā Gara.</verse>
        <verse osisID='Matt.1.21'>Viņa dzemdēs Dēlu, un tu nosauksi Viņu vārdā Jēzus, jo Viņš atpestīs savu tautu no tās grēkiem.</verse>
        <verse osisID='Matt.1.22'>Bet tas viss ir noticis, lai piepildītos, ko Kungs runājis caur pravieti, kas saka:</verse>
        <verse osisID='Matt.1.23'>Lūk, jaunava ieņems savās miesās un dzemdēs Dēlu, un nosauks Viņu vārdā Emanuēls, kas ir tulkots: Dievs ar mums.</verse>
        <verse osisID='Matt.1.24'>Bet Jāzeps, uzmodies no miega, darīja tā, kā Kunga eņģelis bija viņam pavēlējis, un pieņēma savu sievu.</verse>
        <verse osisID='Matt.1.25'>Un viņš to neatzina, kamēr viņa dzemdēja savu pirmdzimto Dēlu, nosaucot Viņu vārdā Jēzus.</verse>
      </chapter>
      <chapter osisID='Matt.2'>
        <verse osisID='Matt.2.1'>Kad Jēzus ķēniņa Heroda laikā bija dzimis jūdu Betlēmē, gudrie no austrumiem aizgāja uz Jeruzalemi,</verse>
        <verse osisID='Matt.2.2'>Sacīdami: Kur ir piedzimušais jūdu Ķēniņš? Jo mēs redzējām Viņa zvaigzni austrumos un atnācām Viņu pielūgt.</verse>
        <verse osisID='Matt.2.3'>Ķēniņš Herods, izdzirdis to, izbijās, un visa Jeruzaleme līdz ar viņu.</verse>
        <verse osisID='Matt.2.4'>Un viņš, sapulcinājis visus augstos priesterus un tautas rakstu mācītājus, iztaujāja tos, kur Kristum bija jāpiedzimst.</verse>
        <verse osisID='Matt.2.5'>Un viņi tam sacīja: Jūdu Betlēmē, jo tā pravietis rakstījis:</verse>
        <verse osisID='Matt.2.6'>Un tu, Betlēme, jūdu zeme, necik neesi mazāka par Jūdas lielpilsētām, jo no tevis izies Vadonis, kas valdīs pār manu Izraēļa tautu.</verse>
        <verse osisID='Matt.2.7'>Tad Herods, slepeni pieaicinājis gudros, rūpīgi iztaujāja viņus par zvaigznes laiku, kas bija parādījusies tiem.</verse>
        <verse osisID='Matt.2.8'>Un, sūtīdams viņus uz Betlēmi, sacīja: Ejiet un rūpīgi iztaujājiet par Bērnu, un, kad jūs atradīsiet, ziņojiet man, lai arī es aizgājis pielūdzu Viņu!</verse>
        <verse osisID='Matt.2.9'>Šie, uzklausījuši ķēniņu, aizgāja. Un, lūk, zvaigzne, ko viņi redzēja austrumos, gāja tiem pa priekšu, līdz atnākusi apstājās augšā, kur atradās Bērns.</verse>
        <verse osisID='Matt.2.10'>Bet viņi, ieraudzījuši zvaigzni, priecājās lielā priekā.</verse>
        <verse osisID='Matt.2.11'>Un tie, iegājuši mājā, atrada Bērnu un Viņa māti Mariju; un Viņu, zemē nometušies, pielūdza; un tie, atvēruši savas mantas, upurēja Viņam zeltu, vīraku un mirres.</verse>
        <verse osisID='Matt.2.12'>Un viņi, sapnī saņēmuši atbildi neatgriezties pie Heroda, pa citu ceļu aizgāja savā zemē.</verse>
        <verse osisID='Matt.2.13'>Kad viņi bija aizgājuši, lūk, tā Kunga eņģelis parādījās Jāzepam sapnī, sacīdams: Celies un ņem Bērnu un Viņa Māti, un bēdz uz Ēģipti, un paliec tur, kamēr es tev sacīšu, jo notiks, ka Herods meklēs Bērnu nonāvēšanai!</verse>
        <verse osisID='Matt.2.14'>Viņš, uzcēlies naktī, paņēma Bērnu un Viņa māti un aizgāja uz Ēģipti.</verse>
        <verse osisID='Matt.2.15'>Un viņš bija tur līdz Heroda nāvei, lai izpildītos, ko Kungs ir sacījis caur pravieti, kas priekšsludināja: No Ēģiptes es aicināju savu Dēlu.</verse>
        <verse osisID='Matt.2.16'>Tad Herods, redzēdams, ka viņu gudrie izsmējuši, ļoti dusmojās, aizsūtīja un nogalināja visus bērnus, kuri bija Betlēmē un visā tās apkārtnē, sākot ar diviem gadiem un jaunākus, saskaņā ar laiku, kādu viņš iztaujāja gudrajiem.</verse>
        <verse osisID='Matt.2.17'>Tad izpildījās, ko bija teicis pravietis Jeremijs, kas sacīja:</verse>
        <verse osisID='Matt.2.18'>Raudu un vaimanu balss bija dzirdama Ramā; Rahele apraud savus bērnus un nav iepriecināma, jo viņu vairs nav.</verse>
        <verse osisID='Matt.2.19'>Bet pēc Heroda nāves, lūk, Kunga eņģelis Ēģiptē parādījās Jāzepam sapnī un sacīja:</verse>
        <verse osisID='Matt.2.20'>Celies un ņem Bērnu un Viņa māti, un ej uz Izraēļa zemi, jo miruši ir tie, kas tiecās pēc Bērna dvēseles.</verse>
        <verse osisID='Matt.2.21'>Un viņš piecēlās, ņēma Bērnu un Viņa māti un iegāja Izraēļa zemē.</verse>
        <verse osisID='Matt.2.22'>Bet izdzirdis, ka Arhelaus valda Jūdejā, sava tēva Heroda vietā, viņš baidījās tur iet un, sapnī pamācīts, aizgāja Galilejas daļā.</verse>
        <verse osisID='Matt.2.23'>Un nogājis Viņš dzīvoja pilsētā, kura saucās Nācarete, lai izpildītos, ko pravietis bija sacījis: Viņš tiks saukts Nācarietis.</verse>
      </chapter>
      <chapter osisID='Matt.3'>
        <verse osisID='Matt.3.1'>Tanīs dienās nāca Jānis Kristītājs, mācīdams Jūdejas tuksnesī</verse>
        <verse osisID='Matt.3.2'>Un sacīdams: Gandariet par grēkiem, jo debesvalstība tuvu!</verse>
        <verse osisID='Matt.3.3'>Šis ir tas, par ko min pravietis Isajs, sacīdams: Saucēja balss tuksnesī: sagatavojiet Kunga ceļu, dariet taisnas Viņa tekas!</verse>
        <verse osisID='Matt.3.4'>Bet pašam Jānim bija uzvalks no kamieļu spalvām un ādas josta ap viņa gurniem; viņa ēdiens sastāvēja no siseņiem un meža medus.</verse>
        <verse osisID='Matt.3.5'>Tad izgāja pie viņa Jeruzaleme, visa Jūdeja un viss apgabals ap Jordānu;</verse>
        <verse osisID='Matt.3.6'>Un viņi, atzinuši savus grēkus, pieņēma no viņa kristību Jordānā.</verse>
        <verse osisID='Matt.3.7'>Bet viņš, redzēdams daudz farizeju un saduceju nākot pie kristības, sacīja tiem: čūsku izdzimums, kas norādīja jums bēgt no nākamām dusmām?</verse>
        <verse osisID='Matt.3.8'>Tad dariet gandarījuma cienīgus augļus!</verse>
        <verse osisID='Matt.3.9'>Un nesakiet: Ābrahams ir mūsu tēvs, jo es jums saku, ka Dieva varā ir no šiem akmeņiem radīt Ābrahama dēlus;</verse>
        <verse osisID='Matt.3.10'>Jo cirvis jau pielikts pie koku saknēm. Tātad katrs koks, kas nenes labus augļus, tiks nocirsts un ugunī iemests.</verse>
        <verse osisID='Matt.3.11'>Jo es kristīju jūs ar ūdeni grēku nožēlošanai, bet kas pēc manis nāks, ir varenāks par mani. Es neesmu cienīgs Viņam kurpes nest; Viņš jūs kristīs Svētajā Garā un ar uguni.</verse>
        <verse osisID='Matt.3.12'>Vēteklis ir Viņa rokā: un Viņš iztīrīs savu klonu, un Viņš sakrās kviešus savā šķūnī, bet pelavas sadedzinās neizdzēšamā ugunī.</verse>
        <verse osisID='Matt.3.13'>Tad atnāca Jēzus no Galilejas uz Jordānu pie Jāņa, lai tas Viņu kristītu.</verse>
        <verse osisID='Matt.3.14'>Bet Jānis atturēja Viņu, sacīdams: Man jāsaņem kristību no Tevis, bet Tu nāc pie manis?</verse>
        <verse osisID='Matt.3.15'>Bet Jēzus atbildēdams sacīja viņam: Lai tas tā notiek! Tā taču mums pienākas izpildīt visu taisnību! Tad viņš to pieļāva.</verse>
        <verse osisID='Matt.3.16'>Pēc kristības Jēzus tūliņ izkāpa no ūdens, un, lūk, debess atvērās, un Viņš redzēja Dieva Garu baloža veidā nolaižamies uz sevi.</verse>
        <verse osisID='Matt.3.17'>Un, lūk, balss no debesīm sacīja: Šis ir mans mīļais Dēls, kurš man labpatīk.</verse>
      </chapter>
      <chapter osisID='Matt.4'>
        <verse osisID='Matt.4.1'>Tad Gars aizveda Jēzu tuksnesī, lai Viņš tiktu velna kārdināts.</verse>
        <verse osisID='Matt.4.2'>Un Viņš pēc tam, kad četrdesmit dienas un četrdesmit naktis bija gavējis, izsalka.</verse>
        <verse osisID='Matt.4.3'>Un kārdinātājs piestājās un sacīja Viņam: Ja Tu esi Dieva Dēls, saki, lai šie akmeņi kļūst maize!</verse>
        <verse osisID='Matt.4.4'>Viņš atbildēja un sacīja: Ir rakstīts: cilvēks nedzīvo no maizes vien, bet no ikviena vārda, kas iziet no Dieva mutes.</verse>
        <verse osisID='Matt.4.5'>Tad velns ņēma Viņu sev līdz svētajā pilsētā un novietoja Viņu svētnīcas jumta galā,</verse>
        <verse osisID='Matt.4.6'>Un sacīja Viņam: Ja Tu esi Dieva Dēls, tad meties zemē! Jo ir rakstīts: Viņš saviem eņģeļiem pavēlējis par Tevi un viņi Tevi nesīs uz rokām, lai Tu kādreiz pie akmens nepiedauzītu savu kāju.</verse>
        <verse osisID='Matt.4.7'>Jēzus viņam sacīja: Atkal ir rakstīts: nekārdini Dievu, savu Kungu!</verse>
        <verse osisID='Matt.4.8'>Atkal velns ņēma Viņu līdz ļoti augstā kalnā un rādīja Viņam visas pasaules valstis un to godību,</verse>
        <verse osisID='Matt.4.9'>Un sacīja Viņam: To visu es Tev došu, ja Tu, zemē mezdamies, mani pielūgsi.</verse>
        <verse osisID='Matt.4.10'>Tad Jēzus saka viņam: Atkāpies, sātan! Jo ir rakstīts: pielūdz Dievu, savu Kungu, un Viņam vienam kalpo!</verse>
        <verse osisID='Matt.4.11'>Tad velns Viņu atstāja; un, lūk, eņģeļi piesteidzās un kalpoja Viņam.</verse>
        <verse osisID='Matt.4.12'>Bet kad Jēzus dzirdēja, ka Jānis ir nodots, Viņš atgriezās Galilejā.</verse>
        <verse osisID='Matt.4.13'>Un Viņš, atstājis Nācaretes pilsētu, aizgāja dzīvot Kafarnaumā pie jūras, Zabulona un Neftalima robežās,</verse>
        <verse osisID='Matt.4.14'>Lai izpildītos tas, ko pravietis Isaja sacījis:</verse>
        <verse osisID='Matt.4.15'>Zabulona zeme un Neftalima zeme, piejūras ceļš Aizjordānijā, pagānu Galileja,</verse>
        <verse osisID='Matt.4.16'>Tauta, kas sēdēja tumsā, redz lielu gaišumu; un tiem, kas sēdēja nāves ēnas valstī, ir uzaususi gaisma.</verse>
        <verse osisID='Matt.4.17'>No tā laika Jēzus iesāka sludināt un sacīt: Gandariet par grēkiem, jo debesvalstība atnākusi!</verse>
        <verse osisID='Matt.4.18'>Bet Jēzus, staigādams gar Galilejas jūru, redzēja divus brāļus: Sīmani, kas tiek saukts Pēteris, un Andreju, tā brāli, izmetam tīklus jūrā, jo viņi bija zvejnieki.</verse>
        <verse osisID='Matt.4.19'>Un Viņš tiem sacīja: Sekojiet man, un es jūs padarīšu par cilvēku zvejniekiem.</verse>
        <verse osisID='Matt.4.20'>Un viņi tūdaļ atstāja tīklus un gāja Viņam līdz.</verse>
        <verse osisID='Matt.4.21'>Un no turienes iedams tālāk, Viņš redzēja citus divus brāļus: Jēkabu, Zebedeja dēlu, un Jāni, tā brāli, lāpot tīklus laivā kopā ar savu tēvu Zebedeju: un Viņš tos aicināja.</verse>
        <verse osisID='Matt.4.22'>Un viņi, atstājuši tūdaļ tīklus un tēvu, sekoja Viņam.</verse>
        <verse osisID='Matt.4.23'>Un Jēzus gāja pa visu Galileju, mācīdams viņu sinagogās un sludinādams valstības evaņģēliju, un dziedinādams tautu no visām slimībām un visām sērgām.</verse>
        <verse osisID='Matt.4.24'>Un Viņa slava izpaudās visā Sīrijā; un tie nesa pie Viņa visus neveselos, dažādu slimību un ciešanu pārņemtos un ļaunā gara apsēstos, un triekas skartos, un mēnessērdzīgos; un Viņš tos izdziedināja.</verse>
        <verse osisID='Matt.4.25'>Un lieli ļaužu pulki no Galilejas un Dekapoles, un Jeruzalemes, no Jūdejas un Aizjordānijas gāja Viņam līdz.</verse>
      </chapter>
      <chapter osisID='Matt.5'>
        <verse osisID='Matt.5.1'>Kad Jēzus redzēja ļaužu pulkus, Viņš uzkāpa kalnā; un, kad Viņš bija atsēdies, mācekļi piegāja pie Viņa.</verse>
        <verse osisID='Matt.5.2'>Un Viņš, atdarījis savu muti, mācīja tos, sacīdams:</verse>
        <verse osisID='Matt.5.3'>Svētīgi ir garā nabadzīgie, jo viņu ir debesvalstība.</verse>
        <verse osisID='Matt.5.4'>Svētīgi ir lēnprātīgie, jo viņi iemantos zemi.</verse>
        <verse osisID='Matt.5.5'>Svētīgi ir tie, kas raud, jo viņi tiks iepriecināti.</verse>
        <verse osisID='Matt.5.6'>Svētīgi ir tie, kas alkst un slāpst taisnības, jo viņi tiks piepildīti.</verse>
        <verse osisID='Matt.5.7'>Svētīgi ir žēlsirdīgie, jo viņi tiks apžēloti.</verse>
        <verse osisID='Matt.5.8'>Svētīgi ir sirdsšķīstie, jo viņi skatīs Dievu.</verse>
        <verse osisID='Matt.5.9'>Svētīgi ir miermīlīgie, jo viņi sauksies Dieva bērni.</verse>
        <verse osisID='Matt.5.10'>Svētīgi ir tie, kas cieš vajāšanu taisnības dēļ, jo viņu ir debesvalstība.</verse>
        <verse osisID='Matt.5.11'>Svētīgi esat jūs, ja jūs manis dēļ lamās un vajās, un visu ļaunu netaisni par jums runās.</verse>
        <verse osisID='Matt.5.12'>Priecājieties un līksmojieties, jo jūsu alga ir liela debesīs! Tā viņi ir vajājuši praviešus, kas dzīvoja pirms jums.</verse>
        <verse osisID='Matt.5.13'>Jūs esat zemes sāls. Bet ja sāls zaudē savas spējas, ar ko tad sālīs? Tā neder vairs nekam, tikai izmešanai ārā, lai cilvēki to samītu.</verse>
        <verse osisID='Matt.5.14'>Jūs esat pasaules gaisma. Pilsēta, kas celta kalnā, nav paslēpjama.</verse>
        <verse osisID='Matt.5.15'>Tāpat, iededzinājis sveci, neviens neliek to zem pūra, bet svečturī, lai tā dotu gaismu visiem, kas atrodas mājā.</verse>
        <verse osisID='Matt.5.16'>Tā lai jūsu gaisma spīd cilvēkiem: lai viņi redz jūsu labos darbus un godā jūsu Tēvu, kas ir debesīs.</verse>
        <verse osisID='Matt.5.17'>Nedomājiet, ka es atnācu atcelt baušļus un praviešus: es neatnācu atcelt, bet izpildīt.</verse>
        <verse osisID='Matt.5.18'>Patiesi es jums saku: kamēr debess un zeme pāries, no baušļiem nepāries neviens jota un neviena zīmīte, kamēr viss izpildīsies.</verse>
        <verse osisID='Matt.5.19'>Kas vienu no šiem vismazākajiem baušļiem atmet un tā mācīs cilvēkus, tas debesvalstībā sauksies par mazāko; bet kas pildīs un mācīs, tas tiks saukts liels debesvalstībā.</verse>
        <verse osisID='Matt.5.20'>Es jums saku: ja jūsu taisnība nebūs lielāka kā rakstu mācītāju un farizeju, jūs debesvalstībā neieiesiet.</verse>
        <verse osisID='Matt.5.21'>Jūs dzirdējāt, ka senčiem ir sacīts: Tev nebūs nokaut, bet kas nokauj, tiks nodots tiesai.</verse>
        <verse osisID='Matt.5.22'>Bet es jums saku, ka ikviens, kas dusmojas uz savu brāli, tiks nodots tiesai. Bet kas sacīs savam brālim: nelga, tiks nodots augstākai tiesai. Bet kas viņam sacīs: neprātis, tiks sodīts elles ugunī.</verse>
        <verse osisID='Matt.5.23'>Bet ja tu nes savu dāvanu pie altāra un tur atminēsi, ka tavam brālim ir kas pret tevi,</verse>
        <verse osisID='Matt.5.24'>Atstāj tur savu dāvanu altāra priekšā, ej, samierinies iepriekš ar savu brāli, un tad nāc un upurē savu dāvanu.</verse>
        <verse osisID='Matt.5.25'>Esi piekāpīgs savam pretiniekam bez kavēšanās, kamēr tu vēl esi ceļā ar viņu, lai pretinieks nenodod tevi tiesnesim, un tiesnesis nenodod tevi tiesas izpildītājam un tevi neiemet cietumā.</verse>
        <verse osisID='Matt.5.26'>Patiesi es tev saku, ka no turienes tu neizkļūsi, kamēr nebūsi samaksājis pēdējo artavu.</verse>
        <verse osisID='Matt.5.27'>Jūs esat dzirdējuši, ka senčiem ir sacīts: tev nebūs laulību pārkāpt.</verse>
        <verse osisID='Matt.5.28'>Bet es jums saku, ka ikviens, kas uzskata sievieti, iekārodams viņu, jau savā sirdī pārkāpis laulību ar to.</verse>
        <verse osisID='Matt.5.29'>Ja tava labā acs apgrēcina tevi, izrauj to un aizmet no sevis projām, jo labāk tev zaudēt vienu no saviem locekļiem, nekā visa tava miesa tiek iemesta ellē.</verse>
        <verse osisID='Matt.5.30'>Un ja tava labā roka tevi apgrēcina, cērt to nost un met no sevis projām, jo labāk tev zaudēt vienu no saviem locekļiem, nekā visa tava miesa tiek iemesta peklē.</verse>
        <verse osisID='Matt.5.31'>Bet ir arī sacīts: kas savu sievu grib atstāt, lai dod viņai šķiršanās rakstu.</verse>
        <verse osisID='Matt.5.32'>Bet es jums saku, ka ikviens, kas atstāj savu sievu, izņemot laulības pārkāpšanas gadījumu, padara viņu par laulības pārkāpēju; un kas atstātu precē, pārkāpj laulību.</verse>
        <verse osisID='Matt.5.33'>Vēl jūs esat dzirdējuši, ka senčiem sacīts: tev nebūs nepatiesi zvērēt, bet izpildīt to, ko Kungam esi zvērējis.</verse>
        <verse osisID='Matt.5.34'>Bet es jums saku: nezvēriet nemaz: ne pie debesīm, jo tās ir Dieva tronis,</verse>
        <verse osisID='Matt.5.35'>Ne pie zemes, jo tā ir Viņa kāju balsts, ne pie Jeruzalemes, jo tā ir lielā ķēniņa pilsēta!</verse>
        <verse osisID='Matt.5.36'>Arī pie savas galvas nezvēri, jo tu nevari nevienu matu padarīt baltu vai melnu!</verse>
        <verse osisID='Matt.5.37'>Bet jūsu runai jābūt: jā, jā! nē, nē! Kas vairāk par to, ir no ļauna.</verse>
        <verse osisID='Matt.5.38'>Jūs esat dzirdējuši, ka sacīts: aci pret aci, zobu pret zobu.</verse>
        <verse osisID='Matt.5.39'>Bet es jums saku: nepretojieties ļaunumam, bet ja kāds tev sit labajā vaigā, pagriez viņam arī kreiso!</verse>
        <verse osisID='Matt.5.40'>Un tam, kas grib ar tevi iet tiesā un paņemt tavus svārkus, atstāj viņam arī mēteli!</verse>
        <verse osisID='Matt.5.41'>Bet kas spiedīs tevi tūkstoš soļus līdz iet, ej ar viņu vēl citus divus!</verse>
        <verse osisID='Matt.5.42'>Dod tam, kas no tevis lūdz, un nenovērsies no tā, kas grib aizņemties!</verse>
        <verse osisID='Matt.5.43'>Jūs esat dzirdējuši, ka ir sacīts: mīli savu tuvāko un nīsti savu ienaidnieku!</verse>
        <verse osisID='Matt.5.44'>Bet es jums saku: mīliet savus ienaidniekus, dariet labu tiem, kas jūs ienīst, un lūdziet Dievu par tiem, kas jūs vajā un godu laupa,</verse>
        <verse osisID='Matt.5.45'>Lai jūs būtu tā Tēva bērni, kas debesīs, kas liek savai saulei uzlēkt pār labajiem un ļaunajiem un lietum līt pār taisnīgajiem un netaisnīgajiem!</verse>
        <verse osisID='Matt.5.46'>Ja jūs mīlēsiet tos, kas jūs mīl, kādu algu jūs par to saņemsiet? Vai arī muitnieki tā nedara?</verse>
        <verse osisID='Matt.5.47'>Un ja jūs sveicināsiet tikai savus brāļus, ko jūs darāt sevišķu? Vai arī pagāni tā nedara?</verse>
        <verse osisID='Matt.5.48'>Tāpēc esiet pilnīgi, kā arī jūsu Debestēvs ir pilnīgs!</verse>
      </chapter>
      <chapter osisID='Matt.6'>
        <verse osisID='Matt.6.1'>Uzmaniet, lai jūs savu taisnību nedarītu cilvēku priekšā, lai viņi jūs redzētu, jo tad jūs nesaņemsiet algu no jūsu Tēva, kas ir debesīs.</verse>
        <verse osisID='Matt.6.2'>Tātad, ja dosi nabagiem dāvanas, nebazūnē savā priekšā, kā to dara liekuļi sinagogās un ielās, lai cilvēki viņus cildinātu! Patiesi es jums saku: viņi savu algu saņēmuši.</verse>
        <verse osisID='Matt.6.3'>Bet kad tu dosi nabagiem dāvanas, tad lai nezina tava kreisā roka, ko dara labā.</verse>
        <verse osisID='Matt.6.4'>Lai paliek tava dāvana noslēpumā; un tavs Tēvs, kas redz noslēpumus, atalgos tevi.</verse>
        <verse osisID='Matt.6.5'>Un kad lūdziet Dievu, neesiet kā liekuļi, kuriem patīk sinagogās un ielu stūros stāvot, Dievu lūgt, lai cilvēki redzētu! Patiesi, viņi savu algu saņēmuši.</verse>
        <verse osisID='Matt.6.6'>Bet tu, kad lūgsi Dievu, ieej savā kambarī un, durvis aizslēdzis, pielūdz savu Tēvu slepenībā, un tavs Tēvs, kas redz slepenībā, atalgos tevi.</verse>
        <verse osisID='Matt.6.7'>Lūdzot Dievu, nerunājiet daudz kā pagāni, kas domā, ka daudzo vārdu dēļ tiks uzklausīti!</verse>
        <verse osisID='Matt.6.8'>Nekļūstiet viņiem līdzīgi, jo jūsu Tēvs, pirms jūs lūdziet Viņu, zina, kas jums vajadzīgs!</verse>
        <verse osisID='Matt.6.9'>Lūdziet Dievu tā: Tēvs mūsu, kas esi debesīs, svētīts lai top Tavs vārds!</verse>
        <verse osisID='Matt.6.10'>Lai atnāk Tava valstība! Tavs prāts lai notiek kā debesīs, tā arī virs zemes!</verse>
        <verse osisID='Matt.6.11'>Mūsu dienišķo maizi dod mums šodien!</verse>
        <verse osisID='Matt.6.12'>Un piedod mums mūsu parādus, kā arī mēs piedodam saviem parādniekiem!</verse>
        <verse osisID='Matt.6.13'>Un neieved mūs kārdināšanā, bet atpestī mūs no ļauna! Amen.</verse>
        <verse osisID='Matt.6.14'>Ja jūs piedosiet cilvēkiem viņu vainas, arī Debestēvs piedos jums jūsu grēkus.</verse>
        <verse osisID='Matt.6.15'>Bet ja jūs nepiedosiet cilvēkiem, jūsu Tēvs nepiedos jums jūsu grēkus.</verse>
        <verse osisID='Matt.6.16'>Bet kad jūs gavējat, neesiet noskumuši kā liekuļi! Viņi pārvērš savu seju, lai cilvēki redzētu, ka viņi gavē. Patiesi es jums saku: viņi savu algu saņēmuši.</verse>
        <verse osisID='Matt.6.17'>Bet tu, kad gavē, svaidi savu galvu un nomazgā savu seju,</verse>
        <verse osisID='Matt.6.18'>Lai nerādītos kā gavētājs cilvēku, bet gan tava Tēva priekšā, kas ir noslēpumā! Un tavs Tēvs, kas redz slepenībā, atalgos tevi.</verse>
        <verse osisID='Matt.6.19'>Nekrājiet sev mantu virs zemes, kur rūsa un kodes bojā un kur zagļi izrok un zog!</verse>
        <verse osisID='Matt.6.20'>Bet krājiet mantu debesīs, kur nedz rūsa, nedz kodes bojā un kur zagļi neizrok un nezog!</verse>
        <verse osisID='Matt.6.21'>Jo kur tava manta, tur ir arī tava sirds.</verse>
        <verse osisID='Matt.6.22'>Tavas miesas gaisma ir tava acs. Ja tava acs būs vesela, tad visa tava miesa būs gaiša.</verse>
        <verse osisID='Matt.6.23'>Bet ja tava acs būs ļauna, tad visa tava miesa būs tumša. Ja nu gaisma, kas tevī, ir tumsa, cik lielai tad jābūt pašai tumsai?</verse>
        <verse osisID='Matt.6.24'>Neviens nevar diviem kungiem kalpot: vai nu vienu ienīdīs un otru mīlēs, vai pie viena turēsies un otru atmetīs. Jūs nevarat kalpot Dievam un mamonai.</verse>
        <verse osisID='Matt.6.25'>Tāpēc es jums saku: nebīstieties par savu dzīvību, ko jūs ēdīsiet, nedz arī par savu miesu, ar ko ģērbsieties! Vai dzīvība nav vairāk kā barība un miesa vairāk kā apģērbs?</verse>
        <verse osisID='Matt.6.26'>Skatieties debess putnos: ne tie sēj, ne tie pļauj, ne šķūņos krauj, un jūsu Debestēvs tos uztur. Vai jūs neesat daudz vairāk nekā viņi?</verse>
        <verse osisID='Matt.6.27'>Bet kas no jums var pie sava auguma pielikt vienu olekti?</verse>
        <verse osisID='Matt.6.28'>Un ko jūs raizējaties apģērba dēļ? Skatieties lauka lilijās, kā tās aug: ne tās strādā, ne tās vērpj.</verse>
        <verse osisID='Matt.6.29'>Bet es jums saku, ka pat Salomons visā savā godībā nebija tā tērpts, kā viena no tām.</verse>
        <verse osisID='Matt.6.30'>Ja nu lauka zāli, kas šodien ir, bet rīt to krāsnī met, Dievs tā ģērbj, cik daudz vairāk jūs, jūs mazticīgie?</verse>
        <verse osisID='Matt.6.31'>Tāpēc neraizējieties jautādami: ko mēs ēdīsim, ko dzersim vai ar ko ģērbsimies?</verse>
        <verse osisID='Matt.6.32'>Jo to visu meklē pagāni. Jo jūsu Tēvs zina, ka tā visa jums vajag.</verse>
        <verse osisID='Matt.6.33'>Meklējiet tāpēc vispirms Dieva valstību un Viņa taisnību, un viss tas tiks jums dots klāt.</verse>
        <verse osisID='Matt.6.34'>Tāpēc neraizējieties par rītdienu! Rītdiena rūpēsies pati par sevi. Katrai dienai pietiek savu rūpju.</verse>
      </chapter>
      <chapter osisID='Matt.7'>
        <verse osisID='Matt.7.1'>Netiesājiet, lai jūs netiktu tiesāti!</verse>
        <verse osisID='Matt.7.2'>Kādu tiesu jūs spriedīsiet, tāda jums tiks spriesta, un ar kādu mēru jūs mērīsiet, ar tādu jums tiks atmērīts.</verse>
        <verse osisID='Matt.7.3'>Bet ko tu raugi skabargu sava brāļa acī, bet baļķi savā acī neredzi?</verse>
        <verse osisID='Matt.7.4'>Vai arī kā tu vari sacīt savam brālim: atļauj man izvilkt skabargu no tavas acs! Un, lūk, baļķis ir tavā acī?</verse>
        <verse osisID='Matt.7.5'>Liekuli, izmet vispirms baļķi no savas acs un tad lūko izvilkt skabargu no sava brāļa acs!</verse>
        <verse osisID='Matt.7.6'>Nedodiet svētumu suņiem un nemetiet pērles cūkām, ka viņas kādreiz tās nesamītu kājām un atgriezušās jūs nesaplosītu!</verse>
        <verse osisID='Matt.7.7'>Lūdziet, un jums tiks dots, meklējiet, un jūs atradīsiet, klauvējiet, un jums tiks atvērts!</verse>
        <verse osisID='Matt.7.8'>Jo katrs, kas lūdz, saņem, kas meklē - atrod, un kas klauvē, tam tiek atvērts.</verse>
        <verse osisID='Matt.7.9'>Vai starp jums ir cilvēks, kas pasniegtu savam dēlam akmeni, ja tas lūgtu maizi?</verse>
        <verse osisID='Matt.7.10'>Vai arī kas dotu čūsku, ja viņš lūgtu zivi?</verse>
        <verse osisID='Matt.7.11'>Ja tad jūs, kas esat ļauni, protat saviem bērniem dot labas dāvanas, cik daudz vairāk jūsu Tēvs, kas debesīs, dos labu tiem, kas Viņu lūdz!</verse>
        <verse osisID='Matt.7.12'>Tātad visu, ko jūs vēlaties, lai cilvēki jums darītu, dariet jūs viņiem, jo tā ir bauslība un pravieši!</verse>
        <verse osisID='Matt.7.13'>Ieejiet caur šaurajiem vārtiem, jo plaši ir vārti un plats ir ceļš, kas ved pazušanā; un ir daudzi, kas pa to iet.</verse>
        <verse osisID='Matt.7.14'>Cik šauri ir vārti un šaurs ir ceļš, kas ved dzīvībā! Un tikai nedaudzi to atrod.</verse>
        <verse osisID='Matt.7.15'>Sargieties no viltīgajiem praviešiem, kas nāk pie jums avju drēbēs, bet iekšienē ir plēsīgi vilki!</verse>
        <verse osisID='Matt.7.16'>No viņu augļiem jūs tos pazīsiet. Vai no ērkšķiem novāc vīnogas, vai vīģes no dadžiem?</verse>
        <verse osisID='Matt.7.17'>Tā katrs labs koks dod labus augļus, bet nelabs koks dod nelabus augļus.</verse>
        <verse osisID='Matt.7.18'>Labs koks nevar dot nelabus augļus, un nelabs koks nevar dot labus augļus.</verse>
        <verse osisID='Matt.7.19'>Katrs koks, kas nedod labus augļus, tiek nocirsts un ugunī iemests.</verse>
        <verse osisID='Matt.7.20'>Tātad pēc to augļiem jūs pazīsiet tos.</verse>
        <verse osisID='Matt.7.21'>Ne katrs, kas man saka: Kungs! Kungs! ieies debesvalstībā, bet kas izpilda mana Tēva gribu, kas debesīs, tas ieies debesvalstībā.</verse>
        <verse osisID='Matt.7.22'>Daudzi man sacīs tanī dienā: Kungs, Kungs, vai ne Tavā vārdā mēs pravietojām un Tavā vārdā neizdzinām ļaunos garus, un Tavā vārdā nedarījām daudz brīnumu?</verse>
        <verse osisID='Matt.7.23'>Un tad es viņiem pasludināšu: Es nekad jūs neesmu pazinis; atkāpieties no manis, jūs ļaundari!</verse>
        <verse osisID='Matt.7.24'>Tātad katrs, kas šos manus vārdus dzird un tos izpilda, būs līdzīgs prātīgajam vīram, kas savu namu cēlis uz klints.</verse>
        <verse osisID='Matt.7.25'>Un lija lietus, un nāca plūdi, un pūta vēji, un gāzās pār šo māju, bet tā nesagruva, jo tā bija celta uz klints.</verse>
        <verse osisID='Matt.7.26'>Un katrs, kas šos vārdus dzird, bet tos neizpilda, būs līdzīgs neprātīgajam vīram, kas savu māju cēla uz smiltīm.</verse>
        <verse osisID='Matt.7.27'>Un lija lietus, un nāca plūdi, un pūta vēji, un gāzās pār šo māju, un tā sagruva; un tās posts bija liels.</verse>
        <verse osisID='Matt.7.28'>Un notika, kad Jēzus pabeidza šos vārdus, ka ļaudis brīnījās par Viņa mācību.</verse>
        <verse osisID='Matt.7.29'>Jo Viņš tos mācīja kā tāds, kam ir vara, un ne tā kā rakstu mācītāji un farizeji.</verse>
      </chapter>
      <chapter osisID='Matt.8'>
        <verse osisID='Matt.8.1'>Kad Viņš nokāpa no kalna, Viņam sekoja daudz ļaužu.</verse>
        <verse osisID='Matt.8.2'>Un, lūk, spitālīgais atnācis pielūdza Viņu, sacīdams: Kungs, ja Tu gribi, Tu vari mani šķīstīt.</verse>
        <verse osisID='Matt.8.3'>Jēzus, izstiepis savu roku, pieskārās viņam un sacīja: Es gribu, topi tīrs! Un viņš kļuva tīrs no savas spitālības.</verse>
        <verse osisID='Matt.8.4'>Un Jēzus sacīja viņam: Pielūko, ka tu par to nesaki nevienam, bet ej, parādies priesterim un upurē dāvanu, kādu Mozus pavēlējis viņiem par liecību!</verse>
        <verse osisID='Matt.8.5'>Bet kad Viņš bija iegājis Kafarnaumā, kāds virsnieks piegāja pie Viņa un lūdza Viņu,</verse>
        <verse osisID='Matt.8.6'>Sacīdams: Kungs, mans kalps, triekas skarts, guļ mājās un ļoti cieš.</verse>
        <verse osisID='Matt.8.7'>Un Jēzus sacīja tam: Es iešu un izdziedināšu viņu.</verse>
        <verse osisID='Matt.8.8'>Virsnieks atbildēdams sacīja: Kungs, es neesmu cienīgs, ka Tu nāc zem mana jumta, bet saki tikai vārdu, un mans kalps kļūs vesels.</verse>
        <verse osisID='Matt.8.9'>Jo arī es esmu cilvēks, pakļauts priekšniecībai. Es saku vienam no maniem padotajiem kareivjiem: ej, un viņš iet; un citam: nāc, un viņš nāk; un manam kalpam: dari to, un viņš dara.</verse>
        <verse osisID='Matt.8.10'>To dzirdēdams, Jēzus brīnījās un sacīja tiem, kas Viņam sekoja: Patiesi es jums saku: tādu ticību Izraēlī es neesmu atradis!</verse>
        <verse osisID='Matt.8.11'>Bet es jums saku, ka daudzi nāks no austrumiem un rietumiem un novietosies ar Ābrahamu un Īzāku, un Jēkabu debesu valstībā.</verse>
        <verse osisID='Matt.8.12'>Bet valstības bērni tiks izmesti ārējā tumsā; tur būs raudāšana un zobu griešana.</verse>
        <verse osisID='Matt.8.13'>Un Jēzus sacīja virsniekam: Ej, lai notiek tev, kā tu esi ticējis! Un tanī pat stundā kalps kļuva vesels.</verse>
        <verse osisID='Matt.8.14'>Un kad Jēzus atnāca Pētera mājā, Viņš redzēja tā sievasmāti guļam drudzī.</verse>
        <verse osisID='Matt.8.15'>Un Viņš pieskārās tās rokai, un drudzis atstāja to; un tā uzcēlās un kalpoja viņiem.</verse>
        <verse osisID='Matt.8.16'>Vakaram iestājoties, atnesa pie Viņa daudzus ļaunā gara apsēstos, un ar vārdu Viņš izdzina garus un dziedināja visus, kas bija slimi,</verse>
        <verse osisID='Matt.8.17'>Lai izpildītos pravieša Isaja vārdi, kas saka: Viņš uzņēma mūsu vājības un nesa mūsu slimības.</verse>
        <verse osisID='Matt.8.18'>Bet Jēzus, redzēdams ap sevi daudz ļaužu, pavēlēja pārcelties otrā krastā.</verse>
        <verse osisID='Matt.8.19'>Un kāds rakstu mācītājs pienācis sacīja Viņam: Mācītāj, es sekošu Tev, kurp vien tu iesi.</verse>
        <verse osisID='Matt.8.20'>Un Jēzus sacīja viņam: Lapsām ir alas, debesu putniem - ligzdas, bet Cilvēka Dēlam nav kur nolikt galvu.</verse>
        <verse osisID='Matt.8.21'>Viens cits no Viņa mācekļiem sacīja Viņam: Kungs, atļauj man vispirms aiziet un apglabāt savu tēvu!</verse>
        <verse osisID='Matt.8.22'>Bet Jēzus atbildēja viņam: Seko man un atstāj mirušajiem apglabāt savus mirušos!</verse>
        <verse osisID='Matt.8.23'>Tad Viņš iekāpa laivā, un mācekļi sekoja Viņam.</verse>
        <verse osisID='Matt.8.24'>Un, lūk, jūrā sacēlās liela vētra, tā ka viļņi parplūdināja laivu, bet Viņš gulēja.</verse>
        <verse osisID='Matt.8.25'>Un Viņa mācekļi gāja un modināja Viņu, sacīdami: Kungs, glāb mūs, mēs ejam bojā!</verse>
        <verse osisID='Matt.8.26'>Un Jēzus saka viņiem: Kāpēc bīstaties, jūs mazticīgie? Tad uzcēlies Viņš pavēlēja vētrai un jūrai, un iestājās pilnīgs klusums.</verse>
        <verse osisID='Matt.8.27'>Tad ļaudis brīnījās, sacīdami: Kas Viņš ir, jo Viņam vētra un jūra paklausa?</verse>
        <verse osisID='Matt.8.28'>Un kad Viņš ieradās otrā krastā, geraziešu zemē, atsteidzās pie Viņa divi ļaunā gara apsēstie, kas iznāca no kapsētas. Tie bija ļoti mežonīgi, tā ka neviens nevarēja iet pa šo ceļu.</verse>
        <verse osisID='Matt.8.29'>Un, lūk, viņi kliedza, sacīdami: Kas mums ar Tevi, Jēzu, Dieva Dēls? Vai Tu atnāci šeit, lai mūs pirms laika mocītu?</verse>
        <verse osisID='Matt.8.30'>Bet netālu no viņiem ganījās liels cūku bars.</verse>
        <verse osisID='Matt.8.31'>Un ļaunie gari lūdza Viņu, sacīdami: Ja Tu mūs izdzen no šejienes, sūti mūs cūku barā!</verse>
        <verse osisID='Matt.8.32'>Un Viņš sacīja: Ejiet! Un tie izgājuši iegāja cūkās; un, lūk, viss ganāmpulks strauji metās no nogāzes jūrā un ūdenī dabūja galu.</verse>
        <verse osisID='Matt.8.33'>Gani bēga un, iegājuši pilsētā, pastāstīja visu, arī par tiem, kas bija ļaunā gara apsēsti.</verse>
        <verse osisID='Matt.8.34'>Un, lūk, visa pilsēta izgāja Jēzum pretim un lūdza, ieraudzījuši Viņu, lai Viņš aizietu no to robežām.</verse>
      </chapter>
      <chapter osisID='Matt.9'>
        <verse osisID='Matt.9.1'>Un Viņš, iekāpis laivā, pārcēlās pāri un ieradās savā pilsētā.</verse>
        <verse osisID='Matt.9.2'>Un, lūk, pie Viņa atnesa paralizēto, kas gulēja gultā. Un Jēzus, redzēdams viņu ticību, sacīja paralizētajam: Uzticies, dēls, tavi grēki tev piedoti!</verse>
        <verse osisID='Matt.9.3'>Bet, lūk, daži no rakstu mācītājiem paši sevī domāja: Šis zaimo Dievu.</verse>
        <verse osisID='Matt.9.4'>Kad Jēzus redzēja to domas, Viņš sacīja: Ko jūs domājat ļaunu savās sirdīs?</verse>
        <verse osisID='Matt.9.5'>Ko vieglāk pateikt: tavi grēki tev piedoti, vai sacīt: celies un staigā?</verse>
        <verse osisID='Matt.9.6'>Bet lai jūs zinātu, ka Cilvēka Dēlam ir vara virs zemes grēkus piedot, - tad Viņš sacīja paralizētajam: Celies, ņem savu gultu un ej savās mājās!</verse>
        <verse osisID='Matt.9.7'>Un viņš cēlās un gāja savās mājās.</verse>
        <verse osisID='Matt.9.8'>Ļaudis, redzot to, nobijās un godināja Dievu, kas tādu varu devis cilvēkiem.</verse>
        <verse osisID='Matt.9.9'>Un kad Jēzus no turienes gāja tālāk, Viņš redzēja cilvēku, Mateju vārdā, sēžot muitnīcā. Un Viņš sacīja tam: Seko man! Un tas uzcēlies sekoja Viņam.</verse>
        <verse osisID='Matt.9.10'>Un notika, kad Viņš atradās mājā pie galda, lūk, daudzi muitnieki un grēcinieki nāca un novietojās kopā ar Jēzu un Viņa mācekļiem.</verse>
        <verse osisID='Matt.9.11'>Farizeji, to redzēdami, sacīja Viņa mācekļiem: Kāpēc jūsu Mācītājs ēd kopā ar muitniekiem un grēciniekiem?</verse>
        <verse osisID='Matt.9.12'>To redzot, Jēzus sacīja: Veseliem nav vajadzīgs ārsts, bet gan slimiem.</verse>
        <verse osisID='Matt.9.13'>Ejiet un mācieties saprast, ko tas nozīmē: Es vēlos žēlsirdību, bet ne upuri! Es neesmu nācis aicināt taisnīgos, bet gan grēciniekus.</verse>
        <verse osisID='Matt.9.14'>Tad atnāca Jāņa mācekļi pie Viņa un jautāja: Kāpēc mēs un farizeji bieži gavējam, bet Tavi mācekļi negavē?</verse>
        <verse osisID='Matt.9.15'>Un Jēzus sacīja viņiem: Vai var kāzu viesi būt noskumuši, kamēr līgavainis ir pie viņiem? Bet nāks dienas, kad līgavaini atraus no viņiem; tad viņi gavēs.</verse>
        <verse osisID='Matt.9.16'>Neviens neliek jaunas drānas ielāpu uz vecām drēbēm, jo tas drēbēs izplīsīs visā savā platumā, un plīsums būs vēl sliktāks.</verse>
        <verse osisID='Matt.9.17'>Arī jaunu vīnu nelej vecos maisos, citādi maisi pārplīsīs; un vīns izlīs, un maisi ies bojā. Bet jaunu vīnu lej jaunos maisos, tad abi uzglabāsies.</verse>
        <verse osisID='Matt.9.18'>Kamēr Viņš to runāja tiem, lūk, kāds priekšnieks atnāca un pielūdza Viņu, sacīdams: Kungs, mana meita tikko nomira, bet nāc, uzliec viņai savu roku, un tā dzīvos!</verse>
        <verse osisID='Matt.9.19'>Un Jēzus uzcēlies sekoja viņam kopā ar saviem mācekļiem.</verse>
        <verse osisID='Matt.9.20'>Un, lūk, sieviete, kas divpadsmit gadus slimoja ar asins noplūšanu, no mugurpuses pienāca un pieskārās Viņa drēbju vīlei.</verse>
        <verse osisID='Matt.9.21'>Jo viņa sacīja sevī: Ja tikai es pieskaršos Viņa drēbēm, es kļūšu vesela.</verse>
        <verse osisID='Matt.9.22'>Bet Jēzus, atgriezies un ieraudzījis viņu, sacīja: Uzticies, meita, tava ticība tevi izdziedināja! Un no šī brīža sieviete kļuva vesela.</verse>
        <verse osisID='Matt.9.23'>Un kad Jēzus atnāca priekšnieka mājā un redzēja stabulnieku un trokšņotāju pūli, Viņš sacīja:</verse>
        <verse osisID='Matt.9.24'>Atkāpieties, jo meitiņa nav mirusi, bet guļ! Un tie Viņu izsmēja.</verse>
        <verse osisID='Matt.9.25'>Un kad pūlis bija izdzīts, Viņš iegāja un saņēma viņas roku, un meitiņa uzcēlās.</verse>
        <verse osisID='Matt.9.26'>Un šī ziņa izplatījās visā tanī zemē.</verse>
        <verse osisID='Matt.9.27'>Un kad Jēzus no turienes gāja tālāk, Viņam sekoja divi aklie, saukdami un sacīdami: Dāvida Dēls, apžēlojies par mums!</verse>
        <verse osisID='Matt.9.28'>Bet tiklīdz Viņš bija atnācis mājās, aklie piegāja pie Viņa. Un Jēzus sacīja viņiem: Vai jūs ticat, ka es varu jums līdzēt? Tie atbildēja: Jā gan, Kungs!</verse>
        <verse osisID='Matt.9.29'>Tad Viņš skāra to acis, sacīdams: Kā jūs ticējāt, tā jums lai notiek!</verse>
        <verse osisID='Matt.9.30'>Un viņu acis atvērās; un Jēzus viņiem piekodināja, sacīdams: Lūkojiet, ka neviens to nezinātu!</verse>
        <verse osisID='Matt.9.31'>Bet tie aizgājuši godināja Viņu visā tanī apkārtnē.</verse>
        <verse osisID='Matt.9.32'>Kad tie bija aizgājuši, lūk, atnesa vienu mēmu, ļaunā gara apsēstu cilvēku.</verse>
        <verse osisID='Matt.9.33'>Kad ļaunais gars bija izdzīts, mēmais sāka runāt, bet ļaudis brīnījās, sacīdami: Nekad vēl Izraēlī nav bijusi tāda parādība.</verse>
        <verse osisID='Matt.9.34'>Bet farizeji sacīja: Ar velnu virsnieka spēku Viņš izdzen ļaunos garus.</verse>
        <verse osisID='Matt.9.35'>Un Jēzus apstaigāja visas pilsētas un miestus, mācīdams viņu sinagogās un sludinādams valstības evaņģēliju, un dziedinādams katru slimību un katru vājību.</verse>
        <verse osisID='Matt.9.36'>Bet, redzot ļaudis, Viņam kļuva to žēl, jo viņi bija apspiesti kā avis, kam nav gana.</verse>
        <verse osisID='Matt.9.37'>Tad Viņš sacīja saviem mācekļiem: Pļauja gan liela, bet strādnieku maz.</verse>
        <verse osisID='Matt.9.38'>Tāpēc lūdziet pļaujas Kungu, lai Viņš sūta strādniekus savā pļaujā!</verse>
      </chapter>
      <chapter osisID='Matt.10'>
        <verse osisID='Matt.10.1'>Un Viņš, pieaicinājis savus divpadsmit mācekļus, deva tiem varu izdzīt ļaunos garus un dziedināt katru slimību un katru vājību.</verse>
        <verse osisID='Matt.10.2'>Bet divpadsmit apustuļu vārdi ir sekojoši: pirmais ir Sīmanis, saukts Pēteris, un viņa brālis Andrejs;</verse>
        <verse osisID='Matt.10.3'>Jēkabs, Zebedeja dēls, un viņa brālis Jānis; Filips un Bērtulis, Toms un muitnieks Matejs. Jēkabs, Alfeja dēls, un Tadejs.</verse>
        <verse osisID='Matt.10.4'>Sīmanis Kanānietis un Jūdass Iskariots, kas Viņu nodeva.</verse>
        <verse osisID='Matt.10.5'>Jēzus sūtīja šos divpadsmit un pavēlēja viņiem, sacīdams: Ceļu uz pagāniem nestaigājiet un samariešu pilsētās neieejiet,</verse>
        <verse osisID='Matt.10.6'>Bet drīzāk ejiet pie Izraēļa nama pazudušajām avīm!</verse>
        <verse osisID='Matt.10.7'>Ejiet un sludiniet, sacīdami: Debesvalstība ir tuvu klāt.</verse>
        <verse osisID='Matt.10.8'>Dziediniet slimos, uzmodiniet mirušos, spitālīgos dariet tīrus, izdzeniet ļaunos garus! Bez maksas esat saņēmuši, bez maksas dodiet!</verse>
        <verse osisID='Matt.10.9'>Neturiet savās jostās ne zeltu, ne sudrabu, ne naudu,</verse>
        <verse osisID='Matt.10.10'>Ne ceļa somu, ne divus svārkus, ne kurpes, ne spieķi, jo strādnieks ir sava uztura cienīgs!</verse>
        <verse osisID='Matt.10.11'>Bet kurā pilsētā vai ciemā jūs ieiesit, pajautājiet, kas tanī cienīgs; tur arī palieciet, kamēr iziesiet!</verse>
        <verse osisID='Matt.10.12'>Ieejot mājā, sveiciniet to, sacīdami: miers šai mājai!</verse>
        <verse osisID='Matt.10.13'>Un ja šī māja būs tā cienīga, jūsu miers nāks pār to; bet ja tā nebūs cienīga, jūsu miers atgriezīsies jūsos.</verse>
        <verse osisID='Matt.10.14'>Bet kas jūs neuzņems un jūsu vārdos neklausīsies, izejot no tā mājas vai pilsētas arā, nokratiet putekļus no savām kājām!</verse>
        <verse osisID='Matt.10.15'>Patiesi es jums saku: sodomiešu un gomoriešu zemei būs vieglāk tiesas dienā nekā šai pilsētai.</verse>
        <verse osisID='Matt.10.16'>Lūk, es jūs sūtu kā avis starp vilkiem. Tāpēc esiet gudri kā čūskas un vienkārši kā baloži!</verse>
        <verse osisID='Matt.10.17'>Sargieties no cilvēkiem: viņi nodos jūs tiesai, jūs šaustīs savās sinagogās.</verse>
        <verse osisID='Matt.10.18'>Manis dēļ jūs vedīs valdnieku un ķēniņu priekšā viņiem un pagāniem par liecību.</verse>
        <verse osisID='Matt.10.19'>Bet kad jūs nodos, nedomājiet, ko un kā runāt! Tanī brīdī tiks jums dots, kas jums jārunā.</verse>
        <verse osisID='Matt.10.20'>Ne jūs esat tie, kas runā, bet jūsu Tēva gars, kas runā jūsos.</verse>
        <verse osisID='Matt.10.21'>Jo brālis nodos nāvē brāli, un tēvs - savu bērnu; un bērni sacelsies pret saviem vecākiem un viņus nonāvēs.</verse>
        <verse osisID='Matt.10.22'>Un visi jūs ienīdīs mana vārda dēļ, bet kas izturēs līdz galam, būs pestīts.</verse>
        <verse osisID='Matt.10.23'>Bet kad jūs vajās vienā pilsētā, bēdziet otrā! Patiesi es jums saku: jūs nebeigsiet ar Izraēļa pilsētām, iekams atnāks Cilvēka Dēls.</verse>
        <verse osisID='Matt.10.24'>Māceklis nav pārāks par mācītāju, nedz kalps par savu kungu.</verse>
        <verse osisID='Matt.10.25'>Māceklim pietiek, ja viņš kļūst tāds kā viņa mācītājs, un kalps - kā viņa kungs. Ja nama tēvu sauca par Belcebulu, tad jo vairāk viņa mājiniekus.</verse>
        <verse osisID='Matt.10.26'>Tomēr nebīstieties no viņiem, jo nekas nav noslēpts, kas neatklāsies, un nekas nav slepens, kas nekļūs zināms.</verse>
        <verse osisID='Matt.10.27'>Ko es jums saku tumsā, par to jūs runājiet gaismā; un ko jūs dzirdat ausī, to sludiniet no jumtiem!</verse>
        <verse osisID='Matt.10.28'>Nebīstieties no tā, kas nokauj miesu, bet dvēseli nespēj nonāvēt! Bet vairāk bīstieties no tā, kas spēj dvēseli un miesu pazudināt ellē!</verse>
        <verse osisID='Matt.10.29'>Vai divus zvirbuļus nepērk par vienu grasi? Bet neviens no tiem nekrīt bez jūsu Tēva (ziņas).</verse>
        <verse osisID='Matt.10.30'>Pat mati uz jūsu galvas visi saskaitīti.</verse>
        <verse osisID='Matt.10.31'>Nebīstieties, jo jūs esat labāki nekā daudzi zvirbuļi!</verse>
        <verse osisID='Matt.10.32'>Katru, kas mani atzīst cilvēku priekšā, es atzīšu sava Tēva priekšā, kas ir debesīs.</verse>
        <verse osisID='Matt.10.33'>Bet kas mani noliegs cilvēku priekšā, to es noliegšu sava Tēva priekšā, kas ir debesīs.</verse>
        <verse osisID='Matt.10.34'>Nedomājiet, ka es atnācu nest mieru virs zemes! Es neatnācu nest mieru, bet šķēpu.</verse>
        <verse osisID='Matt.10.35'>Jo es nācu šķirt dēlu no viņa tēva, meitu no viņas mātes un vedeklu no viņas vīramātes.</verse>
        <verse osisID='Matt.10.36'>Un viņa mājnieki būs cilvēka ienaidnieki.</verse>
        <verse osisID='Matt.10.37'>Kas mīl tēvu vai māti vairāk nekā mani, nav manis cienīgs; un kas mīl dēlu vai meitu vairāk nekā mani, nav manis cienīgs.</verse>
        <verse osisID='Matt.10.38'>Kas neņem savu krustu un neseko man, nav manis cienīgs.</verse>
        <verse osisID='Matt.10.39'>Kas savu dzīvību iegūst, pazaudē to; bet kas savu dzīvību pazaudēs manis dēļ, atradīs to.</verse>
        <verse osisID='Matt.10.40'>Kas jūs uzņem, tas uzņem mani; un kas mani uzņem, tas uzņem to, kas mani sūtījis.</verse>
        <verse osisID='Matt.10.41'>Kas uzņem pravieti pravieša vārdā, saņems pravieša algu; un kas uzņem taisnīgo taisnīgā vārdā, saņems taisnīgā algu.</verse>
        <verse osisID='Matt.10.42'>Un kas dos dzert vienam no šiem mazajiem kaut glāzi auksta ūdens mācekļa vārdā, patiesi es jums saku: viņš savu algu nezaudēs.</verse>
      </chapter>
      <chapter osisID='Matt.11'>
        <verse osisID='Matt.11.1'>Un kad Jēzus bija beidzis mācīt savus divpadsmit mācekļus, notika, ka Viņš no šejienes aizgāja, lai mācītu un sludinātu viņu pilsētās.</verse>
        <verse osisID='Matt.11.2'>Bet Jānis, dzirdēdams cietumā par Kristus darbiem, nosūtīja divus no saviem mācekļiem</verse>
        <verse osisID='Matt.11.3'>Un sacīja Viņam: Vai Tu esi tas, kam bija jānāk, vai lai citu gaidām?</verse>
        <verse osisID='Matt.11.4'>Un Jēzus, atbildēdams viņiem, sacīja: Ejiet un ziņojiet Jānim, ko jūs dzirdējāt un redzējāt!</verse>
        <verse osisID='Matt.11.5'>Akli redz, tizli staigā, spitalīgie kļūst tīri, kurli dzird, miroņi ceļas augšām, nabagiem tiek sludināts evaņģēlijs.</verse>
        <verse osisID='Matt.11.6'>Un svētīgs ir tas, kas no manis neapgrēcinās.</verse>
        <verse osisID='Matt.11.7'>Bet viņiem aizejot, Jēzus sāka runāt ļaudīm par Jāni: Ko jūs gājāt tuksnesī skatīt? Vai vēja šķobītu niedri?</verse>
        <verse osisID='Matt.11.8'>Bet ko jūs gājāt skatīt? Vai mīkstās drēbēs tērptu cilvēku? Lūk, kas tērpjas mīkstās drēbēs, tie dzīvo ķēniņu pilīs.</verse>
        <verse osisID='Matt.11.9'>Bet ko jūs gājāt skatīt? Vai pravieti? Jā, es saku jums, un vairāk nekā pravieti.</verse>
        <verse osisID='Matt.11.10'>Šis ir tas, par ko rakstīts: lūk, es sūtu savu eņģeli pirms Tava vaiga, kas sagatavos Tavu ceļu pirms Tevis.</verse>
        <verse osisID='Matt.11.11'>Patiesi es jums saku: starp dzimušajiem no sievietēm neviens nav lielāks nācis par Jāni Kristītāju; bet mazākais debesvalstībā ir lielāks par viņu.</verse>
        <verse osisID='Matt.11.12'>No Jāņa Kristītāja laikiem līdz šim debesvalstība cieš varu: un tie, kas varu lieto, iegūst to.</verse>
        <verse osisID='Matt.11.13'>Jo visi pravieši un bauslība līdz pat Jānim pravietoja.</verse>
        <verse osisID='Matt.11.14'>Un ja jūs gribat pieņemt: viņš ir Elijs, kam bija jānāk.</verse>
        <verse osisID='Matt.11.15'>Kam ausis dzirdēšanai, lai dzird!</verse>
        <verse osisID='Matt.11.16'>Bet kam lai es pielīdzinu šo cilti? Viņa līdzīga bērniem, kas tirgus laukumā sēd un, kliegdami sev līdzīgajiem,</verse>
        <verse osisID='Matt.11.17'>Saka: Mēs jums spēlējām, bet jūs nedejojāt; mēs jums dziedājām raudu dziesmas, bet jūs neraudājāt.</verse>
        <verse osisID='Matt.11.18'>Jo atnāca Jānis: ne ēda, ne dzēra, bet tie saka, ka viņā ļaunais gars.</verse>
        <verse osisID='Matt.11.19'>Atnāca Cilvēka Dēls; Viņš ēd un dzer, un tie saka: lūk, cilvēks, kas rijējs un dzērājs, muitnieku un grēcinieku draugs! Un to bērni attaisnoja viņu gudrību.</verse>
        <verse osisID='Matt.11.20'>Tad Viņš sāka pārmest tām pilsētām, kurās bija darīti daudzi brīnumi, ka tās neatgriežas no grēkiem.</verse>
        <verse osisID='Matt.11.21'>Bēdas tev, Horacina! Bēdas tev, Betsaida! Jo, ja Tirā un Sidonā būtu notikuši tie brīnumi, kas tika darīti jūsos, viņi sen jau maisos un pelnos nožēlotu grēkus.</verse>
        <verse osisID='Matt.11.22'>Bet es jums saku: Tirai un Sidonai tiesas dienā tiks vieglāk piedots nekā jums.</verse>
        <verse osisID='Matt.11.23'>Un tu, Kafarnauma, vai tu pacelsies līdz debesīm? Līdz pat ellei tu nokritīsi, jo, ja Sodomā būtu darīti tie brīnumi, kas notika tevī, tā noteikti paliktu līdz šai dienai.</verse>
        <verse osisID='Matt.11.24'>Tomēr es jums saku: Sodomas zemei tiesas dienā būs vieglāk nekā tev.</verse>
        <verse osisID='Matt.11.25'>Tanī laikā Jēzus atbildēdams sacīja: Es godinu Tevi, Tēvs, debess un zemes Kungs, ka Tu noslēpi to mācītiem un gudriem, bet atklāji to mazajiem.</verse>
        <verse osisID='Matt.11.26'>Jā, Tēvs, jo tas Tev tā labpatika.</verse>
        <verse osisID='Matt.11.27'>Mans Tēvs man visu atdevis. Un neviens nepazīst Dēlu kā tikai Tēvs; un neviens nepazīst Tēvu kā tikai Dēls, un kam Dēls grib to atklāt.</verse>
        <verse osisID='Matt.11.28'>Nāciet pie manis visi, kas pūlaties un esat apgrūtināti! Es jūs atspirdzināšu.</verse>
        <verse osisID='Matt.11.29'>Ņemiet manu jūgu uz sevis un mācieties no manis, jo es esmu lēnprātīgs un pazemīgu sirdi; un jūs atradīsiet mieru savām dvēselēm.</verse>
        <verse osisID='Matt.11.30'>Jo mans jūgs ir tīkams, un mana nasta viegla.</verse>
      </chapter>
      <chapter osisID='Matt.12'>
        <verse osisID='Matt.12.1'>Tanī laikā Jēzus gāja sabatā caur druvu. Viņa mācekļi, būdami izsalkuši, sāka raut vārpas un ēst.</verse>
        <verse osisID='Matt.12.2'>Farizeji, to redzēdami, sacīja Viņam: Lūk, Tavi mācekļi dara to, ko sabatā nepienākas darīt!</verse>
        <verse osisID='Matt.12.3'>Bet Viņš sacīja tiem: Vai jūs neesat lasījuši, ko darīja Dāvids un tie, kas bija ar viņu, kad tas bija izsalcis?</verse>
        <verse osisID='Matt.12.4'>Kā viņš iegāja Dieva namā un ēda upura maizi, kuru viņam un arī tiem, kas ar viņu bija, ēst nepienācās, bet tikai vienīgi priesteriem?</verse>
        <verse osisID='Matt.12.5'>Vai, atkal, jūs nelasījāt bauslībā, ka priesteri svētnīcā sabatā lauž sabata mieru un ir bezvainīgi?</verse>
        <verse osisID='Matt.12.6'>Bet es jums saku: šeit ir lielāks nekā svētnīca.</verse>
        <verse osisID='Matt.12.7'>Ja jūs saprastu, ko tas nozīmē: es vēlos žēlsirdību, bet ne upuri, tad jūs nekad nepazudinātu nevainīgos;</verse>
        <verse osisID='Matt.12.8'>Jo Cilvēka Dēls ir arī sabata kungs.</verse>
        <verse osisID='Matt.12.9'>Un Viņš aizgāja no turienes un iegāja viņu sinagogā.</verse>
        <verse osisID='Matt.12.10'>Un, lūk, tur bija cilvēks ar nokaltušu roku. Lai Viņu apvainotu, tie jautāja Viņam, sacīdami: Vai sabatā atļauts dziedināt?</verse>
        <verse osisID='Matt.12.11'>Bet Viņš sacīja tiem: Kurš cilvēks no jums, kam viena avs un tā sabatā iekrīt bedrē, neņemtu un neizvilktu to?</verse>
        <verse osisID='Matt.12.12'>Cilvēks ir daudz labāks par avi. Tāpēc arī atļauts sabatā labu darīt.</verse>
        <verse osisID='Matt.12.13'>Tad Viņš sacīja cilvēkam: Izstiep savu roku! Un viņš izstiepa; un tā bija kļuvusi vesela kā otra.</verse>
        <verse osisID='Matt.12.14'>Bet farizeji, izgājuši ārā, sazvērējās pret Viņu, kā to nogalināt.</verse>
        <verse osisID='Matt.12.15'>Jēzus, zinādams to, aizgāja no turienes. Un daudzi sekoja Viņam, un Viņš tos visus izdziedināja.</verse>
        <verse osisID='Matt.12.16'>Un Viņš pavēlēja, lai tie Viņu neatklāj,</verse>
        <verse osisID='Matt.12.17'>Lai izpildītos pravieša Isaja vārdi, kas saka:</verse>
        <verse osisID='Matt.12.18'>Šis ir mans kalps, kuru es izredzēju, mans mīlulis, pie kā manai dvēselei labpatika. Es likšu uz Viņu savu garu, un Viņš pasludinās tautām tiesu.</verse>
        <verse osisID='Matt.12.19'>Viņš nenaidosies un netrokšņos, un neviens ielās Viņa balsi nedzirdēs.</verse>
        <verse osisID='Matt.12.20'>Viņš ielauztu niedri nenolauzīs un kvēlošu degli neizdzēsīs, kamēr nebūs licis taisnībai uzvarēt.</verse>
        <verse osisID='Matt.12.21'>Un Viņa vārds ir tautu cerība.</verse>
        <verse osisID='Matt.12.22'>Tad atveda pie Viņa ļaunā gara apsēsto, kas bija akls un mēms; un Viņš to izdziedināja tā, ka tas varēja runāt un redzēt.</verse>
        <verse osisID='Matt.12.23'>Un visi ļaudis brīnījās un sacīja: Vai tik Viņš nav Dāvida Dēls?</verse>
        <verse osisID='Matt.12.24'>Bet farizeji, to dzirdēdami, sacīja: Viņš neizdzen ļaunos garus citādi kā tikai ar Belcebulu, velnu virsnieku.</verse>
        <verse osisID='Matt.12.25'>Jēzus, zinādams viņu domas, tiem sacīja: Ikviena valsts, kura pati sevī sašķēlusies, iznīks; un ikviena pilsēta vai māja, kura pati sevī sašķēlusies, nepastāvēs.</verse>
        <verse osisID='Matt.12.26'>Ja nu sātans izdzen sātanu, tad viņš pats sevī sašķēlies: kā tad pastāvēs viņa valsts?</verse>
        <verse osisID='Matt.12.27'>Ja tad es ļaunos garus izdzenu ar Belcebulu, ar ko tad izdzen jūsu dēli? Tāpēc viņi būs jūsu tiesātāji.</verse>
        <verse osisID='Matt.12.28'>Bet ja es izdzenu sātanus ar Dieva garu, tad pie jums atnākusi Dieva valstība.</verse>
        <verse osisID='Matt.12.29'>Un kā var kāds ieiet stipra cilvēka mājā un izlaupīt viņa mantu, ja iepriekš nesasien stipro? Un tad tā māju izlaupīs.</verse>
        <verse osisID='Matt.12.30'>Kas nav ar mani, tas ir pret mani; kas ar mani nesakrāj, tas izšķiež.</verse>
        <verse osisID='Matt.12.31'>Tāpēc es jums saku: Katrs grēks un zaimi cilvēkiem tiks piedots; bet zaimi pret Garu netiks piedoti.</verse>
        <verse osisID='Matt.12.32'>Un ja kāds sacīs vārdu pret Cilvēka Dēlu, tam tiks piedots, bet kas runās pret Svēto Garu, tam netiks piedots ne šinī, ne nākošajā pasaulē.</verse>
        <verse osisID='Matt.12.33'>Vai nu jūs koku atzīstat par labu un tā augļus par labiem, vai atzīstat koku par nelabu un tā augļus par nelabiem, jo koku pazīst pēc tā augļiem.</verse>
        <verse osisID='Matt.12.34'>Čūsku izdzimums, kā jūs varat runāt labu, būdami ļauni? Jo no sirds pārpilnības runā mute.</verse>
        <verse osisID='Matt.12.35'>Labs cilvēks no dārgumu krātuves iznes labu mantu, bet ļauns cilvēks no ļaunumu krātuves iznes ļaunu.</verse>
        <verse osisID='Matt.12.36'>Bet es jums saku, ka cilvēki par katru nevajadzīgu vārdu, ko tie izrunā, dos norēķinu tiesas dienā.</verse>
        <verse osisID='Matt.12.37'>Jo pēc taviem vārdiem tevi attaisnos un pēc taviem vārdiem tevi pazudinās.</verse>
        <verse osisID='Matt.12.38'>Tad daži rakstu mācītāji un farizeji atbildēja Viņam, sacīdami: Mācītāj, mēs vēlamies no Tevis redzēt brīnumu!</verse>
        <verse osisID='Matt.12.39'>Viņš atbildēja tiem un sacīja: Ļauna un laulības pārkāpēja cilts meklē zīmi, bet cita zīme netiks dota kā tikai pravieša Jonasa zīme.</verse>
        <verse osisID='Matt.12.40'>Kā Jonass trīs dienas un trīs naktis bija lielzivs iekšās, tā Cilvēka Dēls trīs dienas un trīs naktis būs zemes klēpī.</verse>
        <verse osisID='Matt.12.41'>Ninīves vīri stāsies tiesā pret šo cilti un notiesās to, jo viņi, Jonasam sludinot, atgriezās no grēkiem. Un, lūk, šeit ir vairāk kā Jonass.</verse>
        <verse osisID='Matt.12.42'>Dienvidu ķēniņiene stāsies tiesā pret šo cilti un notiesās to, jo viņa nāca no pasaules malas, lai dzirdētu Salomona gudrību, bet šeit ir vairāk kā Salomons.</verse>
        <verse osisID='Matt.12.43'>Kad ļaunais gars iziet no cilvēka, tas klejo, meklēdams mieru, bet neatrod to.</verse>
        <verse osisID='Matt.12.44'>Tad viņš saka: Es atgriezīšos savā mājā, no kuras es izgāju. Un atnācis, viņš atrod to neaizņemtu, izslaucītu ar slotu un uzpostu.</verse>
        <verse osisID='Matt.12.45'>Tad viņš aiziet un paņem līdz septiņus garus, kas ļaunāki par viņu; un iegājuši tie tur dzīvo; un šī cilvēka pēdējais stāvoklis kļūst ļaunāks nekā pirmais. Tā tas notiks arī šai ļaunajai ciltij.</verse>
        <verse osisID='Matt.12.46'>Kamēr Viņš vēl runāja ļaudīm, lūk, Viņa māte un Viņa brāļi stāvēja ārā, vēlēdamies ar Viņu runāt.</verse>
        <verse osisID='Matt.12.47'>Kāds Viņam sacīja: Lūk, Tava māte un Tavi brāļi stāv ārā un meklē Tevi.</verse>
        <verse osisID='Matt.12.48'>Bet Viņš atbildēja tam, kas Viņam paziņoja, sacīdams: Kas ir mana māte un kas mani brāļi?</verse>
        <verse osisID='Matt.12.49'>Un Viņš, izstiepis roku pār saviem mācekļiem, sacīja: Lūk, mana māte un mani brāļi!</verse>
        <verse osisID='Matt.12.50'>Jo kas izpilda mana Tēva prātu, kas debesīs, tas ir mans brālis un māsa, un māte.</verse>
      </chapter>
      <chapter osisID='Matt.13'>
        <verse osisID='Matt.13.1'>Tanī dienā Jēzus izgāja no mājas un apsēdās jūrmalā.</verse>
        <verse osisID='Matt.13.2'>Un daudz ļaužu sapulcējās ap Viņu. Tāpēc Viņš iekāpa laivā un apsēdās. Visi ļaudis stāvēja krastā.</verse>
        <verse osisID='Matt.13.3'>Un Viņš daudz runāja tiem līdzībās, sacīdams: Lūk, sējējs izgāja sēt.</verse>
        <verse osisID='Matt.13.4'>Viņam sējot, cita nokrita ceļmalā, un debess putni nāca un to apēda.</verse>
        <verse osisID='Matt.13.5'>Cita krita akmenājā, kur nebija daudz zemes, un tūliņ uzdīga, jo tā nebija dziļi zemē.</verse>
        <verse osisID='Matt.13.6'>Kad uzlēca saule, tā novīta un nokalta, jo tai nebija saknes.</verse>
        <verse osisID='Matt.13.7'>Bet cita krita starp ērkšķiem, un ērkšķi uzauga un to nomāca.</verse>
        <verse osisID='Matt.13.8'>Bet cita krita labā zemē un nesa augļus: cita simtkārtīgus, cita sešdesmitkārtīgus, cita trīsdesmitkārtīgus.</verse>
        <verse osisID='Matt.13.9'>Kam ausis dzirdēšanai, lai dzird!</verse>
        <verse osisID='Matt.13.10'>Un Viņa mācekļi piegājuši sacīja Viņam: Kāpēc Tu tiem runā līdzībās?</verse>
        <verse osisID='Matt.13.11'>Viņš atbildēja un sacīja tiem: Jums dots saprast debesvalstības noslēpumus, bet viņiem nav dots.</verse>
        <verse osisID='Matt.13.12'>Jo kam ir, tam tiks dots, lai būtu pārpilnībā, bet kam nav, no tā tiks atņemts arī tas, kas viņam ir.</verse>
        <verse osisID='Matt.13.13'>Tāpēc es runāju viņiem līdzībās, jo tie redzēdami neredz, dzirdēdami nedzird un arī nesaprot.</verse>
        <verse osisID='Matt.13.14'>Un izpildīsies viņos Isaja pravietojums, kas saka: ar dzirdi jūs dzirdēsiet, bet nesapratīsiet; skatīdamies redzēsiet, bet nesaredzēsiet.</verse>
        <verse osisID='Matt.13.15'>Jo šīs tautas sirds ir nocietināta, un ar ausīm viņi grūti dzird, un savas acis viņi aizver, lai acīm neredzētu un ar ausīm nedzirdētu, un sirdī nesaprastu un neatgrieztos, lai es viņus izdziedinātu.</verse>
        <verse osisID='Matt.13.16'>Svētīgas ir jūsu acis, jo tās redz, un jūsu ausis, jo tās dzird.</verse>
        <verse osisID='Matt.13.17'>Patiesi es jums saku: daudzi pravieši un taisnīgie vēlējās redzēt, ko jūs redzat, bet nav redzējuši, un dzirdēt, ko jūs dzirdat, un nedzirdēja.</verse>
        <verse osisID='Matt.13.18'>Tad nu klausieties līdzību par sējēju!</verse>
        <verse osisID='Matt.13.19'>Pie ikviena, kas vārdu par valstību dzird, bet to nesaprot, nāk ļaunais un izrauj to, kas bija iesēts viņa sirdī. Šis ir tas, kas ceļmalā bija iesēts.</verse>
        <verse osisID='Matt.13.20'>Bet iesētais akmenājā ir tas, kas vārdu dzird un tūliņ to priekā pieņem.</verse>
        <verse osisID='Matt.13.21'>Bet tanī nav saknes, tas nav pastāvīgs. Tiklīdz sākas bēdas un vajāšanas vārda dēļ, viņš tūdaļ ieļaunojas.</verse>
        <verse osisID='Matt.13.22'>Bet starp ērkšķiem sētais ir tas, kas vārdu dzird, bet šīs pasaules rūpes un bagātības viltība nomāc vārdu; un viņš nenes augļus.</verse>
        <verse osisID='Matt.13.23'>Bet labā zemē sētais ir tas, kas vārdu dzird un to saprot, un nes augļus: cits simtkārtīgus, cits sešdesmitkārtīgus, bet cits trīsdesmitkārtīgus.</verse>
        <verse osisID='Matt.13.24'>Citu līdzību Viņš teica tiem, sacīdams: Debesvalstība pielīdzināma cilvēkam, kas labu sēklu iesēja savā tīrumā.</verse>
        <verse osisID='Matt.13.25'>Bet kamēr ļaudis gulēja, atnāca viņa ienaidnieks un iesēja nezāli starp kviešiem, un aizgāja.</verse>
        <verse osisID='Matt.13.26'>Bet kad labība uzauga un deva augļus, tad parādījās arī nezāle.</verse>
        <verse osisID='Matt.13.27'>Tad pienāca nama tēva kalpi un sacīja viņam: Kungs, vai tu neiesēji labu sēklu savā tīrumā? No kurienes tad radās nezāle?</verse>
        <verse osisID='Matt.13.28'>Viņš tiem sacīja: Cilvēks, ienaidnieks, to padarīja. Bet kalpi sacīja viņam: Ja vēlies, mēs iesim un to izravēsim.</verse>
        <verse osisID='Matt.13.29'>Bet viņš sacīja: Nē, lai jūs, ravējot nezāli, kopā ar to neizrautu arī kviešus.</verse>
        <verse osisID='Matt.13.30'>Ļaujiet abiem augt līdz pļaujas laikam! Un pļaujas laikā es teikšu pļāvējiem: savāciet vispirms nezāli un sasieniet to kūlīšos sadedzināšanai, bet kviešus sakraujiet manā šķūnī.</verse>
        <verse osisID='Matt.13.31'>Vēl citu līdzību Viņš tiem stāstīja, sacīdams: Debesvalstība pielīdzināma sinepju graudam, ko cilvēks paņēma un iesēja savā tīrumā.</verse>
        <verse osisID='Matt.13.32'>Šī gan ir mazākā no visām sēklām, bet kad tā izaug, tā lielāka par visiem dārza stādiem un kļūst koks, tā ka debess putni nāk un dzīvo tā zaros.</verse>
        <verse osisID='Matt.13.33'>Citu līdzību Viņš tiem sacīja: Debesvalstība pielīdzināma raugam, ko sieviete ņem un iejauc trijos mēros miltu, iekams viss sarūgst.</verse>
        <verse osisID='Matt.13.34'>Šo visu Jēzus runāja ļaudīm līdzībās; un bez līdzībām Viņš tiem nerunāja nekā,</verse>
        <verse osisID='Matt.13.35'>Lai piepildītos, ko pravietis priekšsludinājis, sacīdams: Es atdarīšu savu muti līdzībās, atklāšu to, kas no pasaules radīšanas bija apslēpts.</verse>
        <verse osisID='Matt.13.36'>Tad Viņš, atlaidis ļaudis, iegāja namā, un Viņa mācekļi piegāja pie Viņa un sacīja: Izskaidro mums līdzību par nezāli tīrumā!</verse>
        <verse osisID='Matt.13.37'>Viņš atbildēja un sacīja tiem: Cilvēka Dēls ir tas, kas sēj labo sēklu.</verse>
        <verse osisID='Matt.13.38'>Bet tīrums ir pasaule, un labā sēkla - valstības bērni, bet nezāle ir ļaunā bērni.</verse>
        <verse osisID='Matt.13.39'>Bet ienaidnieks, kas to sējis, ir sātans. Pļauja ir pasaules gals, bet pļāvēji ir eņģeļi.</verse>
        <verse osisID='Matt.13.40'>Kā nezāles savāc un ugunī sadedzina, tā tas notiks arī pasaules beigās.</verse>
        <verse osisID='Matt.13.41'>Cilvēka Dēls izsūtīs savus eņģeļus, un tie salasīs Viņa valstībā visus apgrēcības un netaisnības darītājus</verse>
        <verse osisID='Matt.13.42'>Un iemetīs tos uguns krāsnī. Tur būs raudāšana un zobu griešana.</verse>
        <verse osisID='Matt.13.43'>Tad taisnīgie spīdēs kā saule sava Tēva valstībā. Kam ausis dzirdēšanai, lai dzird!</verse>
        <verse osisID='Matt.13.44'>Debesvalstība pielīdzināma tīrumā apslēptai mantai, ko cilvēks atrod un paslēpj; un viņš, būdams priecīgs par to, iet un pārdod visu, kas viņam ir, un pērk šo tīrumu.</verse>
        <verse osisID='Matt.13.45'>Vēl debesvalstība pielīdzināma tirgotājam, kas meklē labas pērles.</verse>
        <verse osisID='Matt.13.46'>Un viņš, atradis vienu dārgu pērli, aizgāja un pārdeva visu, kas viņam bija, un nopirka to.</verse>
        <verse osisID='Matt.13.47'>Vēl debesvalstība pielīdzināma jūrā izmestam tīklam, kas savāc visāda veida zivis.</verse>
        <verse osisID='Matt.13.48'>Un viņi, kad tas bija pilns, izvilkuši un krastā sēdēdami, labās savāca traukos, bet sliktās izmeta ārā.</verse>
        <verse osisID='Matt.13.49'>Tā tas būs arī pasaules beigās: eņģeļi izies un no taisnīgo vidus atšķirs ļaunos,</verse>
        <verse osisID='Matt.13.50'>Un iemetīs viņus uguns krāsnī; tur būs raudāšana un zobu griešana.</verse>
        <verse osisID='Matt.13.51'>Vai jūs visu to sapratāt? Tie atbildēja Viņam: Jā gan!</verse>
        <verse osisID='Matt.13.52'>Viņš tiem sacīja: Tāpēc ikviens rakstu mācītājs, kas mācīts debesvalstībai, pielīdzināms nama tēvam, kas no sava mantu krājuma izceļ jauno un veco.</verse>
        <verse osisID='Matt.13.53'>Un notika, kad Jēzus šīs līdzības bija beidzis, ka Viņš aizgāja no turienes.</verse>
        <verse osisID='Matt.13.54'>Un Viņš, nonācis savā dzimtenē, mācīja tos viņu sinagogās tā, ka tie brīnījās un sacīja: No kurienes Viņam tāda gudrība un spēks?</verse>
        <verse osisID='Matt.13.55'>Vai Viņš nav galdnieka dēls? Vai Viņa māte nesaucas Marija un Viņa brāļi  Jēkabs un Jāzeps, un Sīmanis, un Jūda?</verse>
        <verse osisID='Matt.13.56'>Un vai Viņa māsas nav visas pie mums? No kurienes tad Viņam tas viss?</verse>
        <verse osisID='Matt.13.57'>Un tie ieļaunojās no Viņa. Bet Jēzus sacīja viņiem: Pravietis nav bez cieņas, bet ne savā tēvzemē un savās mājās.</verse>
        <verse osisID='Matt.13.58'>Un Viņš tur nedarīja daudz brīnumu viņu neticības dēļ.</verse>
      </chapter>
      <chapter osisID='Matt.14'>
        <verse osisID='Matt.14.1'>Tanī laikā tetrarhs Herods dzirdēja runājam par Jēzu,</verse>
        <verse osisID='Matt.14.2'>Un viņš sacīja saviem ļaudīm: Šis ir Jānis Kristītājs; viņš no miroņiem uzcēlies, un tāpēc viņā brīnumdarītāja spēks.</verse>
        <verse osisID='Matt.14.3'>Jo Herods sava brāļa sievas Herodijas dēļ Jāni bija apcietinājs, saistījis un ieslodzījis cietumā.</verse>
        <verse osisID='Matt.14.4'>Jo Jānis sacīja viņam: Nav brīv tev to pie sevis atstāt.</verse>
        <verse osisID='Matt.14.5'>Bet, gribēdams viņu nonāvēt, baidījās tautas, jo tā atzina viņu par pravieti.</verse>
        <verse osisID='Matt.14.6'>Heroda dzimšanas dienā Herodijas meita dejoja viņu priekšā, un viņa patika Herodam.</verse>
        <verse osisID='Matt.14.7'>Tāpēc viņš zvērēdams apsolīja dot tai visu, ko vien viņa lūgs.</verse>
        <verse osisID='Matt.14.8'>Un viņa, savas mātes pamācīta, sacīja: Dod man šeit bļodā Jāņa Kristītāja galvu!</verse>
        <verse osisID='Matt.14.9'>Un ķēniņš noskuma; bet zvēresta un to dēļ, kas atradās pie galda, viņš pavēlēja dot.</verse>
        <verse osisID='Matt.14.10'>Viņš sūtīja, lai Jānim cietumā nocērt galvu.</verse>
        <verse osisID='Matt.14.11'>Un viņa galvu atnesa bļodā un deva meitenei; viņa to aiznesa savai mātei.</verse>
        <verse osisID='Matt.14.12'>Un viņa mācekļi atnākuši paņēma tā miesu un apbedīja to; tad viņi aizgāja un paziņoja Jēzum.</verse>
        <verse osisID='Matt.14.13'>Kad Jēzus to dzirdēja, Viņš no turienes laivā aizbrauca uz atsevišķu tuksnešainu vietu; bet ļaudis, to dzirdēdami, no pilsētām sekoja Viņam kājām.</verse>
        <verse osisID='Matt.14.14'>Un Viņš izkāpis redzēja daudz ļaužu; un Viņš par tiem iežēlojās; un Viņš dziedināja viņu slimos.</verse>
        <verse osisID='Matt.14.15'>Vakaram iestājoties, Viņa mācekļi piegāja pie Viņa un sacīja: Vieta tuksnešaina, un stunda jau vēla; atlaid ļaudis, lai tie iet miestos iepirkt sev barību!</verse>
        <verse osisID='Matt.14.16'>Bet Jēzus viņiem sacīja: Nevajag viņiem aiziet, dodiet jūs viņiem ēst!</verse>
        <verse osisID='Matt.14.17'>Tie atbildēja Viņam: Mums šeit nekā nav, bet ir tikai piecas maizes un divas zivis.</verse>
        <verse osisID='Matt.14.18'>Un Viņš sacīja tiem: Atnesiet man tās šurp!</verse>
        <verse osisID='Matt.14.19'>Un Viņš, pavēlējis ļaudīm apmesties zālē, paņēma piecas maizes un divas zivis; un Viņš, pacēlis acis pret debesīm, svētīja un lauza, un pasniedza maizes mācekļiem, bet mācekļi - ļaudīm.</verse>
        <verse osisID='Matt.14.20'>Un visi ēda un paēda. Un savāca atlieku druskas pilnus divpadsmit grozus.</verse>
        <verse osisID='Matt.14.21'>Bet to, kas ēduši, skaitā bija pieci tūkstoši vīriešu, neieskaitot sievietes un bērnus.</verse>
        <verse osisID='Matt.14.22'>Un tūliņ Jēzus pamudināja mācekļus kāpt laivā un pirms Viņa pārcelties otrā krastā, iekams Viņš atlaidīs ļaudis.</verse>
        <verse osisID='Matt.14.23'>Un Viņš, ļaudis atlaidis, viens pats uzkāpa kalnā lūgt Dievu. Vakaram iestājoties, Viņš bija tur viens pats.</verse>
        <verse osisID='Matt.14.24'>Bet viļņi jūras vidū svaidīja laivu, jo bija pretvējš.</verse>
        <verse osisID='Matt.14.25'>Bet Viņš ceturtās nakts sardzes laikā, iedams pa jūru, nāca pie tiem.</verse>
        <verse osisID='Matt.14.26'>Un tie, redzot Viņu staigājam pa jūru, iztrūkās un sacīja: Tā ir parādība. Un bailēs tie kliedza.</verse>
        <verse osisID='Matt.14.27'>Un Jēzus tūliņ viņus uzrunāja, sacīdams: Esiet droši! Es esmu, nebīstieties!</verse>
        <verse osisID='Matt.14.28'>Bet Pēteris atbildēja un sacīja: Kungs, ja Tu tas esi, pavēli man iet pie Tevis pa ūdens virsu!</verse>
        <verse osisID='Matt.14.29'>Un Viņš sacīja: Nāc! Un Pēteris, izkāpis no laivas, gāja pa ūdens virsu, lai ietu pie Jēzus.</verse>
        <verse osisID='Matt.14.30'>Bet viņš, redzēdams stipro vēju, izbijās un, kad sāka grimt, sauca, sacīdams: Kungs, glāb mani!</verse>
        <verse osisID='Matt.14.31'>Un Jēzus, roku izstiepis, satvēra viņu un sacīja: Mazticīgais, kāpēc tu šaubījies?</verse>
        <verse osisID='Matt.14.32'>Un kad viņi iekāpa laivā, vētra apklusa.</verse>
        <verse osisID='Matt.14.33'>Bet tie, kas bija laivā, nāca un pielūdza Viņu, sacīdami: Patiesi, Tu esi Dieva Dēls!</verse>
        <verse osisID='Matt.14.34'>Un pārcēlušies viņi nonāca Ģenezaretes zemē.</verse>
        <verse osisID='Matt.14.35'>Un tā novada ļaudis, Viņu pazinuši, izziņoja visā apgabalā; un tie atnesa pie Viņa visus savus slimniekus un lūdza Viņu, lai atļauj pieskarties kaut Viņa drēbju vīlei. Un visi, kas pieskārās, kļuva veseli.</verse>
      </chapter>
      <chapter osisID='Matt.15'>
        <verse osisID='Matt.15.1'>Tad rakstu mācītāji un farizeji no Jeruzalemes nāca pie Viņa un sacīja:</verse>
        <verse osisID='Matt.15.2'>Kāpēc Tavi mācekļi pārkāpj senču ieražas? Viņi nemazgā rokas pirms maizes ēšanas.</verse>
        <verse osisID='Matt.15.3'>Bet Viņš tiem atbildēja un sacīja: Kāpēc jūs pārkāpjat Dieva bausli savu ieražu labad? Jo Dievs sacīja:</verse>
        <verse osisID='Matt.15.4'>Godā tēvu un māti, un kas tēvu vai māti nievā, tam būs mirt!</verse>
        <verse osisID='Matt.15.5'>Bet jūs sakāt: kas tēvam un mātei saka: kas tev no manis par labu pienākas, lai ir upura dāvana,</verse>
        <verse osisID='Matt.15.6'>Un tam vairs nav jāgodina savs tēvs un sava māte. Un jūs apejat Dieva bausli savu ieražu dēļ.</verse>
        <verse osisID='Matt.15.7'>Jūs, liekuļi! Isajs ir labi pravietojis par jums, sacīdams:</verse>
        <verse osisID='Matt.15.8'>Šī tauta godina mani ar lūpām, bet viņu sirdis ir tālu no manis.</verse>
        <verse osisID='Matt.15.9'>Bez pamata viņi mani godina, jo tie sludina cilvēku mācības un likumus.</verse>
        <verse osisID='Matt.15.10'>Un Viņš, sasaucis pie sevis ļaudis, tiem sacīja: Klausieties un iegaumējiet:</verse>
        <verse osisID='Matt.15.11'>Ne tas, kas mutē ieiet, sagāna cilvēku, bet tas, kas no mutes iziet, sagāna cilvēku.</verse>
        <verse osisID='Matt.15.12'>Tad Viņa mācekļi pienākuši sacīja Viņam: Vai zini, ka farizeji, izdzirduši šos vārdus, krita apgrēcībā?</verse>
        <verse osisID='Matt.15.13'>Bet Viņš atbildēja un sacīja: Visi stādi, ko mans Debestēvs nav stādījis, tiks ar saknēm izrauti.</verse>
        <verse osisID='Matt.15.14'>Atstājiet tos! Viņi ir akli un aklo vadoņi. Bet kad aklais aklo vada, abi iekrīt bedrē.</verse>
        <verse osisID='Matt.15.15'>Bet Pēteris atbildēja un sacīja Viņam: Paskaidro mums šo līdzību!</verse>
        <verse osisID='Matt.15.16'>Un Viņš sacīja: Vai arī jūs vēl neizprotat?</verse>
        <verse osisID='Matt.15.17'>Vai nesaprotat, ka viss, kas mutē ieiet, noiet vēderā un tiek izmests laukā?</verse>
        <verse osisID='Matt.15.18'>Bet kas no mutes iziet, tas nāk no sirds, un tas sagāna cilvēku.</verse>
        <verse osisID='Matt.15.19'>Jo no sirds iziet ļaunas domas, slepkavība, laulības pārkāpšana, nešķīstība, zādzība, nepatiesa liecība, zaimi.</verse>
        <verse osisID='Matt.15.20'>Tas ir, kas sagāna cilvēku. Bet ēšana nemazgātām rokām cilvēku nesagāna.</verse>
        <verse osisID='Matt.15.21'>Un Jēzus, turieni atstājis, aizgāja Tiras un Sidonas robežās.</verse>
        <verse osisID='Matt.15.22'>Un, lūk, kanāniešu sieviete, no tās puses atnākusi, sauca, sacīdama Viņam: Kungs, Dāvida Dēls, apžēlojies par mani! Manu meitu šausmīgi moka ļaunais gars.</verse>
        <verse osisID='Matt.15.23'>Bet Viņš tai neatbildēja ne vārda. Un Viņa mācekļi pienāca, lūdza Viņu un sacīja: Atlaid viņu, jo tā sauc pēc mums.</verse>
        <verse osisID='Matt.15.24'>Bet Viņš atbildēja un sacīja: Es esmu sūtīts vienīgi pie Izraēļa nama pazudušajām avīm.</verse>
        <verse osisID='Matt.15.25'>Bet tā atnāca un pielūdza Viņu, sacīdama: Kungs, palīdzi man!</verse>
        <verse osisID='Matt.15.26'>Viņš atbildēja un sacīja: Nav labi atņemt maizi bērniem un mest suņiem.</verse>
        <verse osisID='Matt.15.27'>Bet Viņa atbildēja: Tiešām, Kungs, tomēr arī sunīši ēd druskas, kas nokrīt no viņu kunga galda.</verse>
        <verse osisID='Matt.15.28'>Tad Jēzus atbildēja un sacīja viņai: Ak, sieviet, liela ir tava ticība. Lai notiek, kā esi vēlējusies! Un no tā brīža viņas meita kļuva vesela.</verse>
        <verse osisID='Matt.15.29'>Un Jēzus, iedams no turienes, gāja gar Galilejas jūru; un, uzkāpis kalnā, Viņš tur apsēdās.</verse>
        <verse osisID='Matt.15.30'>Un daudz ļaužu nāca pie Viņa un atveda līdz mēmus, aklus, klibus, kropļus un daudz citus un nolika tos pie Viņa kājām; un Viņš tos dziedināja.</verse>
        <verse osisID='Matt.15.31'>Tā kā ļaudis, redzot mēmos runājam, tizlos staigājam, aklos redzam, brīnījās un godināja Izraēļa Dievu.</verse>
        <verse osisID='Matt.15.32'>Bet Jēzus, saaicinājis savus mācekļus, sacīja: Man žēl šo ļaužu, jo jau trīs dienas tie palikuši pie manis, un viņiem nav ko ēst. Es negribu viņus atlaist neēdušus, lai tie ceļā nepagurtu.</verse>
        <verse osisID='Matt.15.33'>Un mācekļi sacīja Viņam: No kurienes mums šeit, tuksnesī, tik daudz maizes, lai paēdinātu tik daudz ļaužu?</verse>
        <verse osisID='Matt.15.34'>Jēzus jautāja viņiem: Cik jums maizes? Viņi atbildēja: Septiņas un dažas zivtiņas.</verse>
        <verse osisID='Matt.15.35'>Un Viņš pavēlēja ļaudīm apmesties zemē.</verse>
        <verse osisID='Matt.15.36'>Un Viņš, paņēmis septiņas maizes un zivis, izteicis pateicības lūgšanu, lauza un deva saviem mācekļiem, bet mācekļi deva tautai.</verse>
        <verse osisID='Matt.15.37'>Un visi ēda un paēda. Un viņi savāca septiņus grozus, pilnus ar pārpalikušajām druskām.</verse>
        <verse osisID='Matt.15.38'>Bet to, kas ēda, bija četri tūkstoši cilvēku, neieskaitot bērnus un sievietes.</verse>
        <verse osisID='Matt.15.39'>Un Viņš, atlaidis ļaudis, iekāpa laivā un nonāca Magedanas novadā.</verse>
      </chapter>
      <chapter osisID='Matt.16'>
        <verse osisID='Matt.16.1'>Tad atnāca pie Viņa farizeji un saduceji un, kārdinādami Viņu, lūdza, lai Viņš rāda tiem zīmi no debesīm.</verse>
        <verse osisID='Matt.16.2'>Bet Viņš atbildēja un tiem sacīja: Vakaram iestājoties, jūs sakāt: būs labs laiks, jo debesis sārtojas.</verse>
        <verse osisID='Matt.16.3'>Un rītā: šodien būs negaiss, jo debess ir sarkana un apmākusies.</verse>
        <verse osisID='Matt.16.4'>Debess izskatu jūs protat izskaidrot, bet laika zīmes nevarat saprast. Ļauna un laulības parkāpēja cilts meklē zīmi, un neviena zīme viņai netiks dota, kā tikai pravieša Jonasa zīme. Un, tos atstājis, Viņš aizgāja.</verse>
        <verse osisID='Matt.16.5'>Un Viņa mācekļi, pārceldamies otrā krastā, bija aizmirsuši līdzi paņemt maizi.</verse>
        <verse osisID='Matt.16.6'>Viņš tiem sacīja: Uzmanieties un sargieties no farizeju un saduceju rauga.</verse>
        <verse osisID='Matt.16.7'>Bet viņi sevī nodomāja un sacīja: Mēs taču maizi nepaņēmām līdzi.</verse>
        <verse osisID='Matt.16.8'>Bet Jēzus, to zinādams, sacīja: Jūs, mazticīgie, ko jūs sevī domājat, ka jums maizes nav?</verse>
        <verse osisID='Matt.16.9'>Vai jūs vēl nesaprotat un neatminaties piecas maizes pieciem tūkstošiem cilvēku, un cik grozu jūs vēl savācāt?</verse>
        <verse osisID='Matt.16.10'>Un septiņas maizes četriem tūkstošiem cilvēku, un cik grozu jūs vēl salasījāt?</verse>
        <verse osisID='Matt.16.11'>Kāpēc jūs nesaprotat, ka es ne par maizi jums sacīju: sargieties no farizeju un saduceju rauga?</verse>
        <verse osisID='Matt.16.12'>Tad tie saprata, ka Viņš nebija licis sargāties no maizes rauga, bet no farizeju un saduceju mācības.</verse>
        <verse osisID='Matt.16.13'>Bet Jēzus nonāca Filipa Cesarijas robežās un jautāja saviem mācekļiem, sacīdams: Par ko ļaudis uzskata Cilvēka Dēlu?</verse>
        <verse osisID='Matt.16.14'>Bet viņi atbildēja: Vieni par Jāni Kristītāju, citi par Eliju, bet citi par Jeremiju vai vienu no praviešiem.</verse>
        <verse osisID='Matt.16.15'>Jēzus viņiem sacīja: Bet par ko jūs mani uzskatāt?</verse>
        <verse osisID='Matt.16.16'>Sīmanis Pēteris atbildēja un sacīja Viņam: Tu esi Kristus, dzīvā Dieva Dēls.</verse>
        <verse osisID='Matt.16.17'>Bet Jēzus atbildēja un sacīja viņam: Svētīgs tu esi, Sīmani, Jonas dēls, jo miesa un asins tev to neatklāja, bet mans Tēvs, kas debesīs.</verse>
        <verse osisID='Matt.16.18'>Un es tev saku: Tu esi Pēteris, un uz šīs klints es celšu savu Baznīcu, un elles vārti to neuzvarēs.</verse>
        <verse osisID='Matt.16.19'>Un es tev došu debesvalstības atslēgas. Un ko tu saistīsi virs zemes, tas būs saistīts arī debesīs; un ko tu atraisīsi virs zemes, tas būs atraisīts arī debesīs.</verse>
        <verse osisID='Matt.16.20'>Tad Viņš saviem mācekļiem pavēlēja, lai nevienam nesaka, ka Viņš ir Jēzus Kristus.</verse>
        <verse osisID='Matt.16.21'>No tā laika Jēzus sāka skaidrot saviem mācekļiem, ka Viņam vajag iet uz Jeruzalemi un daudz ciest no vecākajiem un rakstu mācītājiem, un augstajiem priesteriem, un tikt nonāvētam, un trešajā dienā augšāmcelties.</verse>
        <verse osisID='Matt.16.22'>Un Pēteris, ņēmis Viņu savrup, sāka Viņam aizrādīt, sacīdams: Nost to no Tevis, Kungs! Lai tas ar Tevi nenotiek!</verse>
        <verse osisID='Matt.16.23'>Viņš pagriezās un sacīja Pēterim: Atkāpies no manis, sātan! Tu esi man par apgrēcību, jo tu nedomā to, kas ir Dieva, bet kas cilvēcīgs.</verse>
        <verse osisID='Matt.16.24'>Tad Jēzus sacīja saviem mācekļiem: Ja kas grib man sekot, lai aizliedz sevi, uzņemas savu krustu un seko man!</verse>
        <verse osisID='Matt.16.25'>Jo kas grib savu dzīvību glābt, tas to pazaudēs; bet kas savu dzīvību pazaudēs manis dēļ, tas to iegūs.</verse>
        <verse osisID='Matt.16.26'>Jo ko tas līdz cilvēkam, ja viņš iemantos visu pasauli, bet savā dvēselē cietīs zaudējumu? Vai kādu izpirkumu cilvēks dos par savu dvēseli?</verse>
        <verse osisID='Matt.16.27'>Jo Cilvēka Dēls nāks ar saviem eņģeļiem sava Tēva godībā, un tad Viņš atdos ikvienam pēc tā darbiem.</verse>
        <verse osisID='Matt.16.28'>Patiesi es jums saku, ka daži, kas šeit stāv, nāvi nebaudīs, iekams viņi neredzēs Cilvēka Dēlu ieejam savā valstībā.</verse>
      </chapter>
      <chapter osisID='Matt.17'>
        <verse osisID='Matt.17.1'>Un pēc sešām dienām Jēzus ņēma Pēteri un Jēkabu, un tā brāli Jāni un uzveda viņus savrup augstā kalnā,</verse>
        <verse osisID='Matt.17.2'>Un tika apskaidrots viņu priekšā. Un Viņa seja mirdzēja kā saule, bet Viņa drēbes kļuva baltas kā sniegs.</verse>
        <verse osisID='Matt.17.3'>Un, lūk, viņiem parādījās Mozus un Elijs un runāja ar Viņu.</verse>
        <verse osisID='Matt.17.4'>Bet Pēteris atbildēdams sacīja Jēzum: Kungs, labi mums šeit būt! Ja vēlies, mēs taisīsim šeit trīs teltis: vienu Tev, vienu Mozum un vienu Elijam.</verse>
        <verse osisID='Matt.17.5'>Viņam vēl runājot, lūk, spoža padebess tos apēnoja. Un, lūk, balss padebesī sacīja: Šis ir mans mīļais Dēls, kas man labpatīk. Viņu jūs klausiet!</verse>
        <verse osisID='Matt.17.6'>Kad mācekļi to dzirdēja, viņi krita uz sava vaiga un ļoti izbijās.</verse>
        <verse osisID='Matt.17.7'>Bet Jēzus piegāja un pieskārās viņiem, un sacīja tiem: Celieties un nebīstieties!</verse>
        <verse osisID='Matt.17.8'>Bet viņi, pacēluši savas acis, neviena neredzēja, kā vien tikai Jēzu.</verse>
        <verse osisID='Matt.17.9'>Un viņiem, no kalna nokāpjot, Jēzus pavēlēja, sacīdams: Nevienam nesakiet par šo pārādību, iekams Cilvēka Dēls nebūs uzcēlies no miroņiem!</verse>
        <verse osisID='Matt.17.10'>Un mācekļi Viņam jautāja, sacīdami: Ko tad rakstu mācītāji saka, ka vispirms jānāk Elijam?</verse>
        <verse osisID='Matt.17.11'>Bet Viņš tiem atbildēja, sacīdams: Elijs gan nāks un visu sataisīs.</verse>
        <verse osisID='Matt.17.12'>Bet es jums saku, ka Elijs jau atnāca, un viņi to neatzina, bet darīja ar to visu, ko gribēja. Tā arī Cilvēka Dēls cietīs no viņiem.</verse>
        <verse osisID='Matt.17.13'>Tad mācekļi saprata, ka Viņš runāja tiem par Jāni Kristītāju.</verse>
        <verse osisID='Matt.17.14'>Un kad Viņš atnāca pie ļaudīm, pienāca pie Viņa kāds cilvēks un, Viņa priekšā ceļos nometies, sacīja: Kungs, apžēlojies par manu dēlu, jo viņš ir mēnessērdzīgs un tam ļoti jācieš, jo viņš bieži krīt ugunī un bieži ūdenī.</verse>
        <verse osisID='Matt.17.15'>Un es viņu atvedu pie Taviem mācekļiem, bet tie nespēja viņu izdziedināt.</verse>
        <verse osisID='Matt.17.16'>Bet Jēzus atbildēja un sacīja: Tu neticīgā un negodīgā cilts, cik ilgi es vēl būšu ar jums? Cik ilgi vēl cietīšu jūs? Atvediet viņu šeit pie manis!</verse>
        <verse osisID='Matt.17.17'>Un Jēzus norāja viņu, un ļaunais gars izgāja no tā; un no tās stundas zēns kļuva vesels.</verse>
        <verse osisID='Matt.17.18'>Tad mācekļi vieni piegāja pie Jēzus un jautāja: Kāpēc mēs nevarējām to izdzīt?</verse>
        <verse osisID='Matt.17.19'>Jēzus atbildēja viņiem: Jūsu neticības dēļ. Patiesi es jums saku: ja jūsu ticība būs kā sinepju graudiņš un jūs pateiksiet šim kalnam: pārcelies no šejienes uz turieni, tad tas pārcelsies, un nekas nebūs jums neiespējams.</verse>
        <verse osisID='Matt.17.20'>Bet šī suga netiek izdzīta citādi, kā vien ar lūgšanu un gavēni.</verse>
        <verse osisID='Matt.17.21'>Bet kad viņi uzturējās Galilejā, Jēzus sacīja tiem: Cilvēka Dēls tiks nodots cilvēku rokās,</verse>
        <verse osisID='Matt.17.22'>Un tie Viņu nonavēs, un trešajā dienā Viņš augšāmcelsies. Un viņi ļoti noskuma.</verse>
        <verse osisID='Matt.17.23'>Un kad viņi nonāca Kafarnaumā, dubultdrahmas ņēmēji piegāja pie Pētera un sacīja viņam: Vai jūsu Mācītājs dubultdrahmu nemaksā?</verse>
        <verse osisID='Matt.17.24'>Viņš atbildēja: Jā gan! Un kad viņš iegāja namā, to sastapa Jēzus un sacīja: Sīman, kā tev šķiet? No kā zemes ķēniņi ņem muitu un nodokli? Vai no saviem dēliem, vai svešiniekiem?</verse>
        <verse osisID='Matt.17.25'>Bet viņš atbildēja: No svešiniekiem. Jēzus sacīja viņam: Tātad dēli brīvi.</verse>
        <verse osisID='Matt.17.26'>Bet lai mēs viņus neievestu apgrēcībā, ej uz jūru, iemet makšķeri un to zivi, kura pirmā pieķersies, izvelc; un tu, atdarījis tās muti, atradīsi stateru; ņem to un dod viņiem par mani un sevi!</verse>
      </chapter>
      <chapter osisID='Matt.18'>
        <verse osisID='Matt.18.1'>Tanī stundā mācekļi gāja pie Jēzus un jautāja: Kā Tev šķiet, kas ir lielākais debesvalstībā?</verse>
        <verse osisID='Matt.18.2'>Un Jēzus, pasaucis bērnu, nostādīja to viņu vidū</verse>
        <verse osisID='Matt.18.3'>Un sacīja: Patiesi es jums saku: ja jūs neatgriezīsieties un nekļūsiet kā bērni, jūs debesvalstībā neieiesiet.</verse>
        <verse osisID='Matt.18.4'>Tātad, kas pats pazemosies kā šis bērns, tas ir lielākais debesvalstībā.</verse>
        <verse osisID='Matt.18.5'>Un kas uzņem tādu bērnu manā vārdā, tas uzņem mani.</verse>
        <verse osisID='Matt.18.6'>Bet kas apgrēcina vienu no šiem mazajiem, kas tic man, tam būtu labāk, ka viņam kaklā piesietu dzirnakmeni un nogremdētu jūras dziļumos.</verse>
        <verse osisID='Matt.18.7'>Bēdas pasaulei apgrēcības dēļ! Apgrēcībai gan jānāk, bet bēdas tam cilvēkam, caur ko apgrēcība nāk!</verse>
        <verse osisID='Matt.18.8'>Bet ja tava roka vai tava kāja tevi apgrēcina, cērt to nost un met no sevis prom: labāk tev kroplim vai tizlam ieiet dzīvībā, nekā tu ar divām rokām un divām kājām tiktu iemests mūžīgajā ugunī.</verse>
        <verse osisID='Matt.18.9'>Un ja tava acs tevi apgrēcina, izrauj to un aizmet no sevis: labāk tev ar vienu aci ieiet dzīvībā, nekā tev paliktu divas acis un tu tiktu iemests elles ugunī.</verse>
        <verse osisID='Matt.18.10'>Pielūkojiet, ka jūs nevienu no šiem mazajiem nenievātu, jo es jums saku, ka viņu eņģeļi debesīs vienmēr redz mana Tēva vaigu, kas ir debesīs.</verse>
        <verse osisID='Matt.18.11'>Jo Cilvēka Dēls atnāca glābt to, kas bija pazudis.</verse>
        <verse osisID='Matt.18.12'>Kā jums šķiet? Ja kam simts avju, bet viena no tām nomaldās, vai viņš neatstāj deviņdesmit deviņas kalnos un neiet meklēt to, kas nomaldījusies?</verse>
        <verse osisID='Matt.18.13'>Un ja viņam laimējas to atrast, patiesi es jums saku: viņš priecājas par to vairāk nekā par deviņdesmit deviņām, kas nav nomaldījušās.</verse>
        <verse osisID='Matt.18.14'>Tas nav jūsu Debestēva prāts, ka viens no šiem mazajiem pazustu.</verse>
        <verse osisID='Matt.18.15'>Bet ja tavs brālis sagrēko pret tevi, ej un aizrādi viņam savā un viņa klātbūtnē vien! Ja viņš tevi paklausīs, būsi savu brāli ieguvis.</verse>
        <verse osisID='Matt.18.16'>Bet ja viņš tevi neklausīs, ņem līdzi sev vēl vienu vai divus, lai katru vārdu apstiprinātu divu vai triju liecinieku mutes.</verse>
        <verse osisID='Matt.18.17'>Bet ja viņš tiem neklausīs, saki Baznīcai! Bet ja viņš Baznīcai neklausīs, tad lai viņš tev būtu kā pagāns un muitnieks!</verse>
        <verse osisID='Matt.18.18'>Patiesi es jums saku: ko jūs virs zemes saistīsiet, tas būs saistīts arī debesīs; un ko jūs virs zemes atraisīsiet, tas būs atraisīts arī debesīs.</verse>
        <verse osisID='Matt.18.19'>Atkal es jums saku: ja divi no jums virs zemes vienprātīgi kaut ko lūgs, to viņiem dos mans Tēvs, kas ir debesīs.</verse>
        <verse osisID='Matt.18.20'>Jo kur divi vai trīs sapulcējušies manā vārdā, tur es esmu viņu vidū.</verse>
        <verse osisID='Matt.18.21'>Tad Pēteris piegāja pie Viņa un sacīja: Kungs, cikkārt man jāpiedod savam brālim, ja viņš pret mani grēko? Vai līdz septiņkārt?</verse>
        <verse osisID='Matt.18.22'>Jēzus sacīja viņam: Es nesaku tev: līdz septiņkārt, bet līdz septiņdesmitkārt septiņi.</verse>
        <verse osisID='Matt.18.23'>Tāpēc debesvalstība pielīdzināma cilvēkam, ķēniņam, kas gribēja norēķināties ar saviem kalpiem.</verse>
        <verse osisID='Matt.18.24'>Un kad viņš iesāka norēķinu, tika pie viņa atvests viens, kas tam bija parādā desmit tūkstošu talentu.</verse>
        <verse osisID='Matt.18.25'>Bet kad tam nebija ko atdot, tā kungs pavēlēja pārdot viņu un tā sievu, un bērnus, un visu, kas tam bija, un samaksāt.</verse>
        <verse osisID='Matt.18.26'>Bet kalps, nokritis ceļos, lūdza viņu, sacīdams: Esi ar mani pacietīgs, un es tev visu atdošu.</verse>
        <verse osisID='Matt.18.27'>Tad kungs apžēlojās par šo kalpu; viņš to atbrīvoja un atlaida viņam parādu.</verse>
        <verse osisID='Matt.18.28'>Bet šis kalps, izgājis ārā, atrada vienu savu līdzgaitnieku, kas tam bija simts denāriju parādā; un viņš, sagrābis to, žņaudza, sacīdams: Atdod, ko esi parādā!</verse>
        <verse osisID='Matt.18.29'>Un viņa līdzgaitnieks, nokritis pie kājām, lūdza to, sacīdams: Esi pacietīgs ar mani, un es tev visu atdošu.</verse>
        <verse osisID='Matt.18.30'>Bet viņš negribēja un gāja, un meta to cietumā, iekams neatdos parādu.</verse>
        <verse osisID='Matt.18.31'>Bet viņa līdzgaitnieki, redzēdami notikušo, ļoti noskuma un aizgāja, un pastāstīja savam kungam visu, kas bija noticis.</verse>
        <verse osisID='Matt.18.32'>Tad viņa kungs to pasauca un sacīja: Tu nekrietnais kalps! Es visu parādu tev atlaidu, jo tu mani lūdzi.</verse>
        <verse osisID='Matt.18.33'>Vai tad tev nevajadzēja apžēloties par savu līdzgaitnieku, kā es apžēlojos par tevi?</verse>
        <verse osisID='Matt.18.34'>Un viņa kungs, kļuvis dusmīgs, nodeva to mocītājiem, kamēr tas neatdos visu parādu.</verse>
        <verse osisID='Matt.18.35'>Tā arī mans Debestēvs jums darīs, ja jūs ikviens no sirds nepiedosiet savam brālim.</verse>
      </chapter>
      <chapter osisID='Matt.19'>
        <verse osisID='Matt.19.1'>Un notika, kad Jēzus šos vārdus bija beidzis runāt, ka Viņš aizgāja no Galilejas un nonāca pāri Jordānai Jūdejas robežās.</verse>
        <verse osisID='Matt.19.2'>Un daudz ļaužu sekoja Viņam; un Viņš tos turpat dziedināja.</verse>
        <verse osisID='Matt.19.3'>Un farizeji, kārdinādami Viņu, nāca pie Viņa un sacīja: Vai cilvēkam brīv kaut kādu iemeslu dēļ atstāt savu sievu?</verse>
        <verse osisID='Matt.19.4'>Viņš atbildēja un sacīja tiem: Vai jūs neesat lasījuši, ka Tas, kas sākumā radīja cilvēku, tos radīja vīrieti un sievieti?</verse>
        <verse osisID='Matt.19.5'>Un sacīja: Tāpēc cilvēks atstās tēvu un māti un paliks pie savas sievas; un būs divi vienā miesā.</verse>
        <verse osisID='Matt.19.6'>Tātad viņi nav vairs divi, bet viena miesa. Tāpēc: ko Dievs savienojis, to cilvēkam nebūs šķirt.</verse>
        <verse osisID='Matt.19.7'>Tie sacīja Viņam: Kā tad Mozus lika dot šķiršanās grāmatu un šķirties?</verse>
        <verse osisID='Matt.19.8'>Viņš sacīja tiem: Jūsu cietsirdības dēļ Mozus atļāva jums atstāt savas sievas, bet no sākuma tas tā nebija.</verse>
        <verse osisID='Matt.19.9'>Bet es jums saku: kas savu sievu atstāj, ja ne laulības pārkāpšanas dēļ, un precē citu, tas pārkāpj laulību; un kas šķirtu precē, tas pārkāpj laulību.</verse>
        <verse osisID='Matt.19.10'>Viņa mācekļi saka Viņam: Ja tas tā ir vīra un sievas starpā, tad labāk neprecēties.</verse>
        <verse osisID='Matt.19.11'>Viņš tiem sacīja: Visi nesaprot šo vārdu, bet tie, kam tas ir dots.</verse>
        <verse osisID='Matt.19.12'>Ir einuhi, kas tādi dzimuši no mātes miesām; un ir einuhi, kurus par tādiem padarījuši cilvēki; un ir einuhi, kuri paši atteikušies no laulības dzīves debesvalstības dēļ. Kas var to saprast, lai saprot!</verse>
        <verse osisID='Matt.19.13'>Tad atnesa pie Viņa bērnus, lai Viņš tiem uzliktu rokas un lūgtu Dievu; bet mācekļi norāja tos.</verse>
        <verse osisID='Matt.19.14'>Bet Jēzus viņiem sacīja: Laidiet bērniņus un neliedziet viņiem pie manis nākt, jo tādiem pieder debesvalstība.</verse>
        <verse osisID='Matt.19.15'>Un Viņš, uzlicis tiem rokas, aizgāja no turienes.</verse>
        <verse osisID='Matt.19.16'>Un, lūk, viens piegāja un sacīja: Labais Mācītāj, kas man labs jādara, lai es iemantotu mūžīgo dzīvi?</verse>
        <verse osisID='Matt.19.17'>Viņš tam atbildēja: Ko tu man jautā par labo? Viens ir labs, - Dievs. Bet ja tu gribi ieiet dzīvībā, pildi baušļus.</verse>
        <verse osisID='Matt.19.18'>Tas jautāja Viņam: Kādus? Bet Jēzus sacīja: Tev nebūs nokaut, tev nebūs laulību pārkāpt, tev nebūs zagt, tev nebūs nepatiesu liecību dot,</verse>
        <verse osisID='Matt.19.19'>Tev būs savu tēvu un māti godāt, un tev būs savu tuvāko mīlēt kā sevi pašu!</verse>
        <verse osisID='Matt.19.20'>Jauneklis sacīja Viņam: To visu pildīju no savas jaunības; kā vēl man trūkst?</verse>
        <verse osisID='Matt.19.21'>Jēzus atbildēja viņam: Ja tu gribi būt pilnīgs, ej, pārdod, kas tev ir, un atdod nabagiem, un tev būs manta debesīs; un nāc, seko man!</verse>
        <verse osisID='Matt.19.22'>Bet kad jauneklis dzirdēja šos vārdus, viņš aizgāja noskumis, jo viņam piederēja daudz īpašumu.</verse>
        <verse osisID='Matt.19.23'>Bet Jēzus sacīja saviem mācekļiem: Patiesi es jums saku: bagātam grūti ieiet debesvalstībā.</verse>
        <verse osisID='Matt.19.24'>Un atkal es jums saku: Vieglāk kamielim izlīst caur adatas aci, nekā bagātam ieiet debesvalstībā.</verse>
        <verse osisID='Matt.19.25'>Kad mācekļi to dzirdēja, viņi ļoti brīnījās un sacīja: Kas tad var tikt pestīts?</verse>
        <verse osisID='Matt.19.26'>Bet Jēzus uzlūkoja viņus un sacīja: Cilvēkiem tas nav iespējams, bet Dievam viss iespējams.</verse>
        <verse osisID='Matt.19.27'>Tad Pēteris atbildēja un sacīja Viņam: Lūk, mēs atstājām visu un sekojām Tev. Kas mums par to būs?</verse>
        <verse osisID='Matt.19.28'>Bet Jēzus sacīja viņiem: Patiesi es jums saku, ka jūs, kas esat man sekojuši, pie atdzimšanas, kad Cilvēka Dēls sēdēs savā godības tronī, arī jūs sēdiesiet divpadsmit sēdekļos un tiesāsiet divpadsmit Izraēļa ciltis.</verse>
        <verse osisID='Matt.19.29'>Un katrs, kas atstās māju vai brāļus, vai māsas, vai tēvu, vai māti, vai sievu, vai bērnus, vai tīrumus mana vārda dēļ, tas saņems simtkārtīgi un iemantos mūžīgo dzīvību.</verse>
        <verse osisID='Matt.19.30'>Un daudzi pirmie kļūs pēdējie, bet pēdējie - pirmie.</verse>
      </chapter>
      <chapter osisID='Matt.20'>
        <verse osisID='Matt.20.1'>Debesvalstība pielīdzināma nama tēvam, kas rīta agrumā izgāja derēt strādniekus savam vīna dārzam.</verse>
        <verse osisID='Matt.20.2'>Un viņš, vienojies ar strādniekiem par dēnāriju dienā, sūtīja tos savā vīna dārzā.</verse>
        <verse osisID='Matt.20.3'>Un viņš, izgājis ap trešo stundu, redzēja citus tirgū bez darba stāvam.</verse>
        <verse osisID='Matt.20.4'>Un viņš sacīja tiem: Ejiet arī jūs manā vīna dārzā, un es jums došu, kas pienākas.</verse>
        <verse osisID='Matt.20.5'>Un viņi aizgāja. Atkal viņš izgāja ap sesto un devīto stundu un darīja tāpat.</verse>
        <verse osisID='Matt.20.6'>Bet viņš, ap vienpadsmito stundu izgājis, atrada vēl citus stāvam un sacīja tiem: Ko jūs šeit stāvat visu dienu bezdarbā?</verse>
        <verse osisID='Matt.20.7'>Viņi atbildēja: Neviens nav mūs derējis. Viņš sacīja tiem: Ejiet arī jūs manā vīna dārzā!</verse>
        <verse osisID='Matt.20.8'>Kad iestājās vakars, vīna dārza kungs sacīja savam saimniecības pārzinim: Pasauc strādniekus un, sākot ar pēdējiem un beidzot ar pirmajiem, izmaksā viņiem algu!</verse>
        <verse osisID='Matt.20.9'>Tad atnāca tie, kas darbā iestājās ap vienpadsmito stundu, un saņēma katrs pa dēnārijam.</verse>
        <verse osisID='Matt.20.10'>Un kad atnāca pirmie, viņi cerēja vairāk saņemt, bet arī tie dabūja katrs pa dēnārijam.</verse>
        <verse osisID='Matt.20.11'>Un saņēmuši viņi kurnēja pret nama tēvu.</verse>
        <verse osisID='Matt.20.12'>Un sacīja: Šie pēdējie strādāja vienu stundu; un tu viņus pielīdzināji mums, kas izcietām dienas nastu un karstumu.</verse>
        <verse osisID='Matt.20.13'>Un viņš atbildēja vienam no tiem, sacīdams: Draugs, es nedaru tev netaisnību. Vai tu ar mani nesaderēji par vienu dēnāriju?</verse>
        <verse osisID='Matt.20.14'>Saņem, kas tavs, un ej! Šim pēdējam es gribu dot tik, cik tev.</verse>
        <verse osisID='Matt.20.15'>Vai man nav tiesību darīt to, ko es gribu? Vai tava acs skaudīga, ka es esmu labs?</verse>
        <verse osisID='Matt.20.16'>Tā pēdējie būs pirmie un pirmie būs pēdējie, jo daudz aicinātu, bet maz izredzētu.</verse>
        <verse osisID='Matt.20.17'>Kad Jēzus gāja uz Jeruzalemi, Viņš ņēma divpadsmit mācekļus savrup un sacīja tiem:</verse>
        <verse osisID='Matt.20.18'>Lūk, mēs aizejam uz Jeruzalemi, un Cilvēka Dēlu nodos augstajiem priesteriem un rakstu mācītājiem; un tie Viņu notiesās uz nāvi.</verse>
        <verse osisID='Matt.20.19'>Un tie nodos Viņu pagāniem apsmiešanai, šaustīšanai un krustā sišanai; un trešajā dienā Viņš augšāmcelsies.</verse>
        <verse osisID='Matt.20.20'>Tad Zebedeja dēlu māte piegāja ar saviem dēliem pie Viņa, atdeva godu un lūdza kaut ko Viņam.</verse>
        <verse osisID='Matt.20.21'>Viņš sacīja tai: Ko tu vēlies? Tā atbildēja Viņam: Saki, lai šie abi mani dēli sēž Tavā valstībā: viens Tavā labajā, otrs kreisajā pusē!</verse>
        <verse osisID='Matt.20.22'>Bet Jēzus atbildēja un sacīja: Jūs nezināt, ko lūdzat. Vai jūs varat dzert to biķeri, ko es dzeršu? Viņi atbild: Varam!</verse>
        <verse osisID='Matt.20.23'>Viņš atbildēja tiem: Manu biķeri gan jūs dzersiet, bet man nepiedienas jums dot sēdēt manā labajā vai kreisajā pusē, bet tiem, kam mans Tēvs sagatavojis.</verse>
        <verse osisID='Matt.20.24'>Kad pārējie desmit to dzirdēja, viņi saīga uz abiem brāļiem.</verse>
        <verse osisID='Matt.20.25'>Bet Jēzus pieaicināja viņus pie sevis un sacīja: Jūs zināt, ka valdnieki valda pār savām tautām, un lielie izmanto savu varu pār tām;</verse>
        <verse osisID='Matt.20.26'>Starp jums tas tā nebūs. Bet kas no jums grib būt lielāks, tas lai ir jūsu sulainis!</verse>
        <verse osisID='Matt.20.27'>Bet kas starp jums grib būt pirmais, tas lai ir jūsu kalps!</verse>
        <verse osisID='Matt.20.28'>Jo Cilvēka Dēls nav atnācis, lai Viņam kalpotu, bet lai Viņš kalpotu un atdotu savu dzīvību daudzu atpestīšanai.</verse>
        <verse osisID='Matt.20.29'>Un kad tie izgāja no Jērikas, daudz ļaužu sekoja viņiem.</verse>
        <verse osisID='Matt.20.30'>Un, lūk, divi aklie, sēdot ceļmalā, dzirdēja Jēzu garām ejam, un viņi sauca, sacīdami: Kungs, Dāvida Dēls, apžēlojies par mums!</verse>
        <verse osisID='Matt.20.31'>Bet ļaudis apsauca viņus, lai tie klusētu. Bet viņi vēl skaļāk sauca, sacīdami: Kungs, Dāvida Dēls, apžēlojies par mums!</verse>
        <verse osisID='Matt.20.32'>Un Jēzus apstājās, pasauca viņus un sacīja: Ko jūs gribat, lai es jums daru?</verse>
        <verse osisID='Matt.20.33'>Tie sacīja Viņam: Kungs, lai atdarās mūsu acis!</verse>
        <verse osisID='Matt.20.34'>Bet Jēzum kļuva to žēl. Viņš pieskārās to acīm; un tūdaļ tie redzēja un sekoja Viņam.</verse>
      </chapter>
      <chapter osisID='Matt.21'>
        <verse osisID='Matt.21.1'>Un kad viņi tuvojās Jeruzalemei un nonāca Betfāgā pie Olīvkalna, tad Jēzus sūtīja divus mācekļus,</verse>
        <verse osisID='Matt.21.2'>Sacīdams tiem: Ejiet uz miestu, kas jūsu priekšā, un tūdaļ atradīsiet piesietu ēzeļa māti un kumeļu pie tās; atraisiet tos un atvediet man!</verse>
        <verse osisID='Matt.21.3'>Un ja kas jums ko teiktu, tad sakiet, ka Kungam to vajag; un tūdaļ viņš tos atlaidīs.</verse>
        <verse osisID='Matt.21.4'>Bet tas viss notika, lai piepildītos pravieša priekšsludinājums, kas saka:</verse>
        <verse osisID='Matt.21.5'>Sakiet Siona meitai: Lūk, tavs Ķēniņš nāk pie tevis lēnprātīgs, sēdēdams ēzelī un nastnesējas ēzeļmātes kumeļā.</verse>
        <verse osisID='Matt.21.6'>Bet mācekļi nogāja un darīja tā, kā Jēzus viņiem pavēlēja.</verse>
        <verse osisID='Matt.21.7'>Un atveda ēzeļa māti un kumeļu, un apklāja tos savām drēbēm, un sēdināja Viņu tur virsū.</verse>
        <verse osisID='Matt.21.8'>Bet daudz ļaužu klāja savas drēbes ceļā; bet citi cirta koku zarus un klāja ceļā.</verse>
        <verse osisID='Matt.21.9'>Bet ļaudis, kas gāja priekšā un sekoja Viņam, sauca, sacīdami: Hozanna Dāvida Dēlam! Svētīgs, kas nāk Kunga vārdā! Hozanna augstībā!</verse>
        <verse osisID='Matt.21.10'>Un kad Viņš iegāja Jeruzalemē, uztraucās visa pilsēta un sacīja: Kas tas ir?</verse>
        <verse osisID='Matt.21.11'>Bet ļaudis sacīja: Šis ir pravietis Jēzus no Galilejas Nācaretes.</verse>
        <verse osisID='Matt.21.12'>Un Jēzus iegāja Dieva svētnīcā un izdzina visus, kas svētnīcā pārdeva un pirka, un apgāza naudas mijēju galdus un baložu pārdevēju sēdekļus.</verse>
        <verse osisID='Matt.21.13'>Un Viņš sacīja: Ir rakstīts: mans nams sauksies lūgšanas nams, bet jūs to padarījāt par slepkavu bedri.</verse>
        <verse osisID='Matt.21.14'>Un aklie un klibie nāca pie Viņa svētnīcā, un Viņš tos dziedināja.</verse>
        <verse osisID='Matt.21.15'>Bet kad augstie priesteri un rakstu mācītāji redzēja brīnumus, ko Viņš darīja, un bērnus svētnīcā kliedzam un saucam Viņam: Hozanna Dāvida Dēlam, tad tie saniknojās.</verse>
        <verse osisID='Matt.21.16'>Un tie sacīja Viņam: Vai tu dzirdi, ko šie saka? Bet Jēzus sacīja viņiem: Jā gan, bet vai jūs nekad neesat lasījuši: no bērnu un zīdaiņu mutēm Tu sev sagādāji godu?</verse>
        <verse osisID='Matt.21.17'>Un Viņš atstāja tos, izgāja ārā no pilsētas uz Betāniju un palika tur.</verse>
        <verse osisID='Matt.21.18'>Bet rīta agrumā, kad Viņš atgriezās pilsētā, Viņš bija izsalcis.</verse>
        <verse osisID='Matt.21.19'>Un Viņš redzēja ceļmalā vienu vīģes koku, piegāja tam klāt un, nekā tajā neatradis, kā tikai lapas, sacīja: Lai tu nenestu augļus ne mūžam vairs! Un vīģes koks tūdaļ nokalta.</verse>
        <verse osisID='Matt.21.20'>Un mācekļi, to redzēdami, brīnījās, sacīdami: Kā tas tik ātri nokalta?</verse>
        <verse osisID='Matt.21.21'>Bet Jēzus atbildēja un sacīja viņiem: Patiesi es jums saku: ja jums būs ticība un jūs nešaubīsieties, tad ne tikai ar vīģes koku tā darīsiet, bet, ja jūs arī sacīsiet šim kalnam: celies un meties jūrā, tad tas notiks.</verse>
        <verse osisID='Matt.21.22'>Un visu, ko jūs lūgšanā ticēdami lūgsiet, jūs saņemsiet.</verse>
        <verse osisID='Matt.21.23'>Un kad Viņš iegāja svētnīcā, tad, Viņam mācot, augstie priesteri un tautas vecākie pienāca pie Viņa un jautāja: Kā varā Tu to dari? Un kas Tev deva tādu varu?</verse>
        <verse osisID='Matt.21.24'>Jēzus atbildēja un sacīja viņiem: Es arī jautāšu jums vienu vārdu un, ja jūs man atbildēsiet, tad es jums sacīšu, kā varā es to daru.</verse>
        <verse osisID='Matt.21.25'>No kurienes bija Jāņa kristība  no debesīm vai no cilvēkiem? Bet viņi apspriedās savā starpā un sacīja:</verse>
        <verse osisID='Matt.21.26'>Ja mēs teiksim: no debesīm, Viņš sacīs: kāpēc tad jūs viņam neticējāt? Bet ja mēs sacīsim: no cilvēkiem, tad mums jābīstas no ļaudīm, jo visi viņu tur par pravieti.</verse>
        <verse osisID='Matt.21.27'>Un viņi atbildēja Jēzum un sacīja: Mēs nezinām. Tad Viņš tiem atbildēja: Arī es jums neteikšu, kā varā es to daru.</verse>
        <verse osisID='Matt.21.28'>Bet kā jums šķiet? Kādam cilvēkam bija divi dēli; un viņš gāja pie pirmā un sacīja: Dēls, ej un strādā šodien manā vīna dārzā!</verse>
        <verse osisID='Matt.21.29'>Bet tas atbildēja un sacīja: Es negribu! Bet vēlāk viņam kļuva žēl, un viņš aizgāja.</verse>
        <verse osisID='Matt.21.30'>Bet viņš, aizgājis pie otra, teica tāpat. Tas atbildēja un sacīja: Es eju, kungs, bet negāja.</verse>
        <verse osisID='Matt.21.31'>Kurš no šiem diviem izpildīja tēva prātu? Viņi saka: Pirmais. Jēzus viņiem sacīja: Patiesi es jums saku, ka muitnieki un netikles pirms jums ieies debesvalstībā.</verse>
        <verse osisID='Matt.21.32'>Jo Jānis nāca pie jums pa taisnības ceļu, bet jūs viņam neticējāt; bet muitnieki un netikles ticēja viņam. Jūs to redzējāt, bet arī vēlāk jūs neatgriezāties un neticējāt viņam.</verse>
        <verse osisID='Matt.21.33'>Klausieties citu līdzību! Bija cilvēks, nama tēvs, kas iestādīja vīna dārzu un iežogoja to, un izraka tanī vīna spiedi, un uzcēla torni, un iznomāja to strādniekiem, bet pats aizceļoja tālumā.</verse>
        <verse osisID='Matt.21.34'>Kad augļu laiks tuvojās, viņš sūtīja savus kalpus pie strādniekiem, lai saņemtu savus augļus.</verse>
        <verse osisID='Matt.21.35'>Bet strādnieki, sagrābuši viņa kalpus, vienu šaustīja, citu nogalināja, citu nomētāja akmeņiem.</verse>
        <verse osisID='Matt.21.36'>Atkal viņš sūtīja citus kalpus, vairāk nekā pirmo reizi; un tie darīja ar viņiem tāpat.</verse>
        <verse osisID='Matt.21.37'>Bet beidzot viņš sūtīja pie tiem savu dēlu un sacīja: No mana dēla viņi kaunēsies.</verse>
        <verse osisID='Matt.21.38'>Bet strādnieki, ieraudzījuši dēlu, sacīja viens otram: Šis ir mantinieks; iesim, nogalināsim viņu un paturēsim viņa mantojumu!</verse>
        <verse osisID='Matt.21.39'>Un tie sagrāba viņu, izmeta no vīna dārza ārā un nogalināja.</verse>
        <verse osisID='Matt.21.40'>Bet kad vīna dārza kungs atnāks, ko viņš darīs ar strādniekiem?</verse>
        <verse osisID='Matt.21.41'>Tie sacīja Viņam: Viņš šos ļaundarus bez žēlastības nogalinās un savu vīna dārzu iznomās citiem vīnkopjiem, kas atdos viņam augļus īstajā laikā.</verse>
        <verse osisID='Matt.21.42'>Jēzus sacīja viņiem: Vai jūs nekad neesat lasījuši Rakstos: Akmens, kuru cēlāji atmeta, ir kļuvis stūrakmens? To Kungs darījis, un tas ir brīnums mūsu acīs.</verse>
        <verse osisID='Matt.21.43'>Tāpēc es jums saku, ka Dieva valstība tiks jums atņemta un dota tautai, kas nes tās augļus.</verse>
        <verse osisID='Matt.21.44'>Un kas uz šo akmeni kritīs, tas sašķīdīs; un uz ko tas kritīs, to tas satrieks.</verse>
        <verse osisID='Matt.21.45'>Un kad augstie priesteri un farizeji dzirdēja Viņa līdzības, tie saprata, ka Viņš par tiem runāja.</verse>
        <verse osisID='Matt.21.46'>Un tie meklēja Viņu aizturēt, bet bijās no ļaudīm, jo tie saskatīja Viņā pravieti.</verse>
      </chapter>
      <chapter osisID='Matt.22'>
        <verse osisID='Matt.22.1'>Un Jēzus atbildēja un atkal runāja viņiem līdzībās, sacīdams:</verse>
        <verse osisID='Matt.22.2'>Debesvalstība pielīdzināma cilvēkam, ķēniņam, kas savam dēlam sarīkoja kāzas.</verse>
        <verse osisID='Matt.22.3'>Un viņš izsūtīja savus kalpus aicināt ielūgtos kāzās, bet tie negribēja nākt.</verse>
        <verse osisID='Matt.22.4'>Viņš atkal sūtīja citus kalpus un teica: Sakiet ielūgtajiem: lūk, es esmu savu mielastu sagatavojis, mani vērši un barotie lopi ir nokauti, un viss sagatavots, nāciet kāzās!</verse>
        <verse osisID='Matt.22.5'>Bet viņi, neievērodami to, aizgāja cits uz savu saimniecību, bet cits  savā tirdzniecībā.</verse>
        <verse osisID='Matt.22.6'>Bet pārējie satvēra viņa kalpus, nonicināja tos un nonāvēja.</verse>
        <verse osisID='Matt.22.7'>Bet, kad ķēniņš to dzirdēja, viņš sadusmojās, un nosūtījis savu karaspēku, nonāvēja šos slepkavas un nodedzināja viņu pilsētu.</verse>
        <verse osisID='Matt.22.8'>Tad viņš sacīja saviem kalpiem: Kāzas gan sarīkotas, bet tie, kas bija aicināti, nebija cienīgi.</verse>
        <verse osisID='Matt.22.9'>Tāpēc izejiet krustceļos un aiciniet kāzās, ko vien atradīsiet!</verse>
        <verse osisID='Matt.22.10'>Un viņa kalpi izgāja uz lielceļiem un saaicināja visus, kādus atrada: ļaunus un labus; un kāzu nams pildījās viesiem.</verse>
        <verse osisID='Matt.22.11'>Bet ķēniņš ienāca aplūkot viesus un ieraudzīja cilvēku, kas nebija tērpies kāzu drānās.</verse>
        <verse osisID='Matt.22.12'>Un viņš sacīja tam: Draugs, kā tu šeit ienāci, nebūdams kāzu drānās? Bet tas cieta klusu.</verse>
        <verse osisID='Matt.22.13'>Tad ķēniņš sacīja kalpiem: Sasieniet viņam rokas un kājas, metiet viņu ārējā tumsā! Tur būs raudāšana un zobu griešana.</verse>
        <verse osisID='Matt.22.14'>Jo aicināto ir daudz, bet maz izredzēto.</verse>
        <verse osisID='Matt.22.15'>Tad farizeji aizgāja un apspriedās, kā notvert Viņu vārdos.</verse>
        <verse osisID='Matt.22.16'>Un tie sūtīja savus mācekļus ar herodiešiem pie Viņa, sacīdami: Mācītāj, mēs zinām, ka Tu esi patiess, ka Tu Dieva ceļu patiesībā māci un ka Tu neraugies ne uz ko, jo Tu neskaties uz cilvēka personu.</verse>
        <verse osisID='Matt.22.17'>Tāpēc saki mums: kā Tev šķiet? Vai atļauts ķeizaram maksāt nodokļus, vai nē?</verse>
        <verse osisID='Matt.22.18'>Bet Jēzus, pazīdams viņu viltību, sacīja: Kāpēc jūs, liekuļi, mani kārdināt?</verse>
        <verse osisID='Matt.22.19'>Parādiet man nodevu naudu! Un tie atnesa Viņam dēnāriju.</verse>
        <verse osisID='Matt.22.20'>Un Jēzus sacīja viņiem: Kā šis attēls un uzraksts?</verse>
        <verse osisID='Matt.22.21'>Viņi sacīja: Ķeizara! Tad Viņš tiem sacīja: Tad atdodiet ķeizaram, kas ķeizaram pieder, un Dievam, kas Dievam pieder!</verse>
        <verse osisID='Matt.22.22'>Un kad viņi to dzirdēja, tie brīnījās, atstāja Viņu un aizgāja.</verse>
        <verse osisID='Matt.22.23'>Tanī dienā atnāca pie Viņa saduceji, kas māca, ka augšāmcelšanās neesot, un jautāja Viņam,</verse>
        <verse osisID='Matt.22.24'>Sacīdami: Mācītāj, Mozus teicis: ja kas nomirst bez bērniem, tad lai viņa brālis precē tā sievu un rada savam brālim pēcnācējus!</verse>
        <verse osisID='Matt.22.25'>Bet bija pie mums septiņi brāļi; pirmais apprecēja sievu un nomira; un tā kā tam nebija bērnu, viņš atstāja savu sievu savam brālim.</verse>
        <verse osisID='Matt.22.26'>Tāpat otrs un trešais līdz pat septītajam.</verse>
        <verse osisID='Matt.22.27'>Un beidzot pēc viņiem visiem nomira arī sieva.</verse>
        <verse osisID='Matt.22.28'>Tad kuram no septiņiem šī sieva piederēs pēc augšāmcelšanās, jo viņa visiem piederējusi?</verse>
        <verse osisID='Matt.22.29'>Bet Jēzus atbildēja un sacīja viņiem: Jūs maldāties, nesaprazdami Rakstus, nedz arī Dieva spēku.</verse>
        <verse osisID='Matt.22.30'>Jo pēc augšāmcelšanās ne precējas, ne tiek precēti, bet visi būs kā Dieva eņģeļi debesīs.</verse>
        <verse osisID='Matt.22.31'>Bet vai jūs neesat lasījuši par miroņu augšāmcelšanos, ko Dievs teicis, kas jums saka:</verse>
        <verse osisID='Matt.22.32'>Es esmu Ābrahama Dievs un Īzāka Dievs, un Jēkaba Dievs. Dievs nav mirušo, bet dzīvo Dievs.</verse>
        <verse osisID='Matt.22.33'>Un ļaudis, to dzirdēdami, brīnījās par Viņa mācību.</verse>
        <verse osisID='Matt.22.34'>Bet kad farizeji izdzirda, ka Viņš saducejiem muti aizdarījis, tie sapulcējās kopā.</verse>
        <verse osisID='Matt.22.35'>Un viens no tiem, bauslības mācītājs, kārdinādams Viņu, jautāja:</verse>
        <verse osisID='Matt.22.36'>Mācītāj, kurš lielākais bauslis likumā?</verse>
        <verse osisID='Matt.22.37'>Jēzus sacīja viņam: Mīli Dievu savu Kungu no visas savas sirds, no visas savas dvēseles un no visa sava prāta!</verse>
        <verse osisID='Matt.22.38'>Šis ir lielākais un pirmais bauslis!</verse>
        <verse osisID='Matt.22.39'>Bet otrs tam līdzīgs: mīli savu tuvāko kā sevi pašu!</verse>
        <verse osisID='Matt.22.40'>Šajos divos baušļos ietverta visa bauslība un pravieši.</verse>
        <verse osisID='Matt.22.41'>Bet kad farizeji bija sanākuši, Jēzus jautāja viņiem,</verse>
        <verse osisID='Matt.22.42'>Sacīdams: Kā jums šķiet, kas ir Kristus? Kā dēls Viņš ir? Viņi atbildēja: Dāvida.</verse>
        <verse osisID='Matt.22.43'>Viņš sacīja tiem: Kā tad Dāvids garā sauc Viņu par Kungu, sacīdams tā:</verse>
        <verse osisID='Matt.22.44'>Kungs sacīja manam Kungam: Sēdies pie manas labās rokas, iekams es lieku Tavus ienaidniekus par paklāju Tavām kājām.</verse>
        <verse osisID='Matt.22.45'>Bet ja Dāvids sauc Viņu par Kungu, kā tad Viņš ir tā dēls?</verse>
        <verse osisID='Matt.22.46'>Un neviens nevarēja Viņam ne vārda atbildēt; un no šīs dienas neviens neuzdrošinājās Viņam vairs jautāt.</verse>
      </chapter>
      <chapter osisID='Matt.23'>
        <verse osisID='Matt.23.1'>Tad Jēzus runāja ar ļaudīm un saviem mācekļiem,</verse>
        <verse osisID='Matt.23.2'>Sacīdams: Rakstu mācītāji un farizeji nosēdušies Mozus krēslā.</verse>
        <verse osisID='Matt.23.3'>Visu, ko viņi jums saka, to ievērojiet un dariet, bet pēc viņu darbiem nedariet, jo viņi gan saka, bet paši nedara.</verse>
        <verse osisID='Matt.23.4'>Jo viņi sasien smagas un nepanesamas nastas un uzkrauj tās cilvēku pleciem, bet paši negrib tās ar pirkstu kustināt.</verse>
        <verse osisID='Matt.23.5'>Un viņi tāpēc dara visus savus darbus, lai ļaudis tos redzētu: viņi lieto platas lūgšanas siksnas un garus pušķus pie drēbēm.</verse>
        <verse osisID='Matt.23.6'>Viņi mīl pirmās vietas mielastos un pirmos sēdekļus sinagogās.</verse>
        <verse osisID='Matt.23.7'>Un lai ļaudis viņus tirgus laukumos sveicinātu un sauktu par "rabbi".</verse>
        <verse osisID='Matt.23.8'>Bet jūs nesaucieties par rabbi, jo viens ir jūsu Mācītājs, bet jūs visi esat brāļi!</verse>
        <verse osisID='Matt.23.9'>Un nevienu nesauciet virs zemes par tēvu, jo viens ir jūsu Tēvs, kas ir debesīs.</verse>
        <verse osisID='Matt.23.10'>Un nesaucieties par mācītājiem, jo viens ir jūsu Mācītājs - Kristus!</verse>
        <verse osisID='Matt.23.11'>Bet lielākais starp jums lai ir jūsu kalps!</verse>
        <verse osisID='Matt.23.12'>Bet kas sevi paaugstinās, tiks pazemots; bet kas sevi pazemos, tiks paaugstināts.</verse>
        <verse osisID='Matt.23.13'>Bet bēdas jums, rakstu mācītāji un farizeji, jūs liekuļi, jo jūs aizslēdzat debesvalstību cilvēkiem; jūs paši neejat iekšā un neļaujat ieiet tiem, kas to vēlas.</verse>
        <verse osisID='Matt.23.14'>Bēdas jums, rakstu mācītāji un farizeji, jūs liekuļi, jo jūs apēdat atraitņu mājas, skaitot garas lūgšanas; tāpēc jūs saņemsiet bargāko sodu.</verse>
        <verse osisID='Matt.23.15'>Bēdas jums, rakstu mācītāji un farizeji, jūs liekuļi, jo jūs apstaigājat jūru un sauszemi, lai iegūtu kaut vienu jūdu ticībai; un, kad tas noticis, tad jūs padarāt viņu par elles mantinieku, divreiz ļaunāku, nekā jūs paši.</verse>
        <verse osisID='Matt.23.16'>Bēdas jums, jūs aklie vadoņi, kas sakāt: ja kāds zvēr pie svētnīcas, tas nav nekas, bet kas zvēr pie svētnīcas zelta, tam tas jāpilda.</verse>
        <verse osisID='Matt.23.17'>Jūs, neprātīgie un aklie! Jo kas vairāk: vai zelts, vai svētnīca, kas svētī zeltu?</verse>
        <verse osisID='Matt.23.18'>Un, ja kas zvēr pie altāra, tas nav nekas; bet ja kāds zvēr pie dāvanas, kas atrodas uz tā, tam tas jāpilda.</verse>
        <verse osisID='Matt.23.19'>Jūs aklie! Kas vairāk: dāvana vai altāris, kas svētī dāvanu?</verse>
        <verse osisID='Matt.23.20'>Kas zvēr pie altāra, zvēr pie tā un visa, kas uz tā atrodas.</verse>
        <verse osisID='Matt.23.21'>Un kas zvēr pie svētnīcas, zvēr pie tās un pie visa, ka tanī atrodas.</verse>
        <verse osisID='Matt.23.22'>Un kas pie debesīm zvēr, tas zvēr pie Dieva troņa un pie tā, kas uz tā sēd.</verse>
        <verse osisID='Matt.23.23'>Bēdas jums, rakstu mācītāji un farizeji, jūs liekuļi! Jūs dodat desmito daļu no mētrām, dillēm un ķimenēm, bet neievērojat svarīgāko bauslībā: taisnību, žēlsirdību un ticību. Šo jums vajadzēja darīt un to neatstāt.</verse>
        <verse osisID='Matt.23.24'>Jūs, aklie vadoņi, kas odus izkāšat, bet kamieļus aprijat!</verse>
        <verse osisID='Matt.23.25'>Bēdas jums, rakstu mācītāji un farizeji, jūs liekuļi, jo jūs tīrāt biķera un bļodas ārpusi, bet savā iekšienē jūs esat pilni laupījuma un netīrības.</verse>
        <verse osisID='Matt.23.26'>Aklais farizej, iztīri vispirms biķera un bļodas iekšieni, lai tad arī ārpuse kļūtu tīra!</verse>
        <verse osisID='Matt.23.27'>Bēdas jums, rakstu mācītāji un farizeji, jūs liekuļi, jo jūs līdzinaties nobalsinātiem kapiem, kas no ārienes cilvēkiem izrādās daiļi, bet iekšā ir miroņu kaulu un visādas netīrības pilni.</verse>
        <verse osisID='Matt.23.28'>Tā arī jūs: ārīgi gan jūs cilvēkiem izrādāties taisnīgi, bet iekšķīgi jūs esat liekulības un netaisnības pilni.</verse>
        <verse osisID='Matt.23.29'>Bēdas jums, rakstu mācītāji un farizeji, jūs liekuļi! Jūs ceļat kapenes praviešiem un izrotājat pieminekļus taisnīgajiem,</verse>
        <verse osisID='Matt.23.30'>Un sakāt: ja mēs dzīvotu savu tēvu laikos, mēs nekļūtu viņu līdzdalībnieki praviešu asins izliešanā.</verse>
        <verse osisID='Matt.23.31'>Tātad jūs liecināt par sevi, ka jūs esat to bērni, kas nogalināja praviešus.</verse>
        <verse osisID='Matt.23.32'>Tad nu piepildiet savu tēvu mēru!</verse>
        <verse osisID='Matt.23.33'>Jūs, čūsku un odžu izdzimums, kā jūs izbēgsiet no elles sodības?</verse>
        <verse osisID='Matt.23.34'>Lūk, tāpēc es sūtu praviešus un gudros, un rakstu mācītājus; un dažus no viņiem jūs nogalināsiet un sitīsiet krustā, un dažus šaustīsiet savās sinagogās un vajāsiet no vienas pilsētas uz otru,</verse>
        <verse osisID='Matt.23.35'>Lai uz jums nāktu visas taisnīgās asinis, kas izlietas virs zemes, sākot ar taisnīgā Ābela asinīm līdz Zaharija, Barahija dēla, asinīm, ko jūs nogalinājāt starp svētnīcu un altāri.</verse>
        <verse osisID='Matt.23.36'>Patiesi es jums saku: tas viss nāks pār šo paaudzi.</verse>
        <verse osisID='Matt.23.37'>Jeruzaleme, Jeruzaleme, kas nokauj praviešus un akmeņiem nomētā tos, kas pie tevis sūtīti! Cik reizes es gribēju sapulcināt tavus bērnus, kā vista savāc savus cāļus zem spārniem, bet tu negribēji!</verse>
        <verse osisID='Matt.23.38'>Lūk, jūsu māja tiek jums atstāta postā!</verse>
        <verse osisID='Matt.23.39'>Jo es jums saku: no šī laika jūs mani vairs neredzēsiet, iekams sacīsiet: svētīgs, kas nāk Kunga vārdā!</verse>
      </chapter>
      <chapter osisID='Matt.24'>
        <verse osisID='Matt.24.1'>Jēzus atstāja svētnīcu un aizgāja. Tad Viņa mācekļi pienāca, lai rādītu Viņam svētnīcas celtnes.</verse>
        <verse osisID='Matt.24.2'>Bet Viņš atbildēja un sacīja tiem: Vai jūs redzat to visu? Patiesi es jums saku: šeit nepaliks akmens uz akmens, kas netiktu nopostīts.</verse>
        <verse osisID='Matt.24.3'>Bet kad Viņš sēdēja Olīvkalnā, mācekļi vieni pienāca pie Viņa un sacīja: Saki mums, kad tas viss notiks, un kāda būs Tavas atnākšanas un pasaules gala zīme?</verse>
        <verse osisID='Matt.24.4'>Jēzus atbildēja un sacīja viņiem: Uzmanieties, lai neviens jūs nepieviltu!</verse>
        <verse osisID='Matt.24.5'>Jo daudzi nāks manā vārdā un sacīs: Es esmu Kristus; un tie pievils daudzus.</verse>
        <verse osisID='Matt.24.6'>Jūs dzirdēsiet par kariem un karu baumām. Pielūkojiet un nebaidieties, jo tam visam jānotiek, bet tas vēl nav gals.</verse>
        <verse osisID='Matt.24.7'>Jo tauta celsies pret tautu un valsts pret valsti, un būs mēris, bads un vietvietām zemestrīces.</verse>
        <verse osisID='Matt.24.8'>Bet tas viss tikai ciešanu sākums.</verse>
        <verse osisID='Matt.24.9'>Tad jūs nodos mokās un jūs nonāvēs; un jūs būsiet visu tautu nīsti mana vārda dēļ.</verse>
        <verse osisID='Matt.24.10'>Un tad daudzi ieļaunosies, un viens otru nodos, un viens otru ienīdīs.</verse>
        <verse osisID='Matt.24.11'>Un radīsies daudzi viltus pravieši, un pievils daudzus.</verse>
        <verse osisID='Matt.24.12'>Un tāpēc mīlestība daudzos atdzisīs, jo netaisnība būs pārpilnībā.</verse>
        <verse osisID='Matt.24.13'>Bet, kas pastāvēs līdz galam, tas būs pestīts.</verse>
        <verse osisID='Matt.24.14'>Un šīs valstības evaņģēlijs tiks sludināts visā pasaulē, visām tautām par liecību; un tad nāks gals.</verse>
        <verse osisID='Matt.24.15'>Un, kad jūs redzēsiet izpostīšanas negantību esam svētajā vietā, kā to pravietis Daniēls sacījis, - kas to lasa, lai saprot! -</verse>
        <verse osisID='Matt.24.16'>Tad tie, kas Jūdejā, lai bēg kalnos!</verse>
        <verse osisID='Matt.24.17'>Un kas uz jumta, lai nekāpj zemē iznest kaut ko no savas mājas!</verse>
        <verse osisID='Matt.24.18'>Un kas ir tīrumā, lai neatgriežas paņemt savus virssvārkus!</verse>
        <verse osisID='Matt.24.19'>Bet bēdas grūtniecēm un zīdītājām tanīs dienās.</verse>
        <verse osisID='Matt.24.20'>Bet lūdziet Dievu, lai jūsu bēgšana nenotiek ziemā vai sabatā!</verse>
        <verse osisID='Matt.24.21'>Jo tad būs lielas bēdas, kādas nav bijušas no pasaules sākuma līdz pat šim un arī vairs nebūs.</verse>
        <verse osisID='Matt.24.22'>Un ja šīs dienas nesaīsinātu, tad neviena miesa neizglābtos; bet izredzēto dēļ šīs dienas saīsinās.</verse>
        <verse osisID='Matt.24.23'>Ja tad kāds jums sacītu: Lūk, še vai tur ir Kristus, neticiet!</verse>
        <verse osisID='Matt.24.24'>Jo celsies viltus Kristi un viltus pravieši un darīs lielas zīmes un brīnumus, lai maldinātu, ja tas iespējams, arī izredzētos.</verse>
        <verse osisID='Matt.24.25'>Lūk, es jums saku to jau iepriekš.</verse>
        <verse osisID='Matt.24.26'>Ja tad jums sacīs: Lūk, Viņš ir tuksnesī, neizejiet! Lūk, Viņš ir kambaros, tad neticiet!</verse>
        <verse osisID='Matt.24.27'>Jo kā zibens rodas austrumos un atspīd līdz rietumiem, tā būs arī ar Cilvēka Dēla atnākšanu.</verse>
        <verse osisID='Matt.24.28'>Jo kur ir miesa, tur salasās arī ērgļi.</verse>
        <verse osisID='Matt.24.29'>Bet tūdaļ pēc šo bēdu dienām saule aptumšosies, un mēness nedos savu spīdumu, un zvaigznes kritīs no debesīm, un debesu stiprumi sakustēsies.</verse>
        <verse osisID='Matt.24.30'>Un tad Cilvēka Dēla zīme parādīsies debesīs; un tad visas zemes ciltis vaimanās; un viņas redzēs Cilvēka Dēlu nākam debesu padebešos lielā spēkā un godībā.</verse>
        <verse osisID='Matt.24.31'>Un Viņš sūtīs savus eņģeļus ar bazūnēm un stipru skaņu; un tie savāks Viņa izredzētos no četriem vējiem, no vienas debesu malas līdz otrai.</verse>
        <verse osisID='Matt.24.32'>Bet mācieties līdzību no vīģes koka: kad zari jau paliek maigi un lapas plaukst, ziniet, ka vasara tuvu!</verse>
        <verse osisID='Matt.24.33'>Tā arī jūs: kad visu to redzēsiet, ziniet: Viņš ir tuvu  durvīs!</verse>
        <verse osisID='Matt.24.34'>Patiesi es jums saku: šī cilts neizzudīs, kamēr tas viss notiks.</verse>
        <verse osisID='Matt.24.35'>Debess un zeme zudīs, bet mani vārdi nezudīs.</verse>
        <verse osisID='Matt.24.36'>Bet to dienu un stundu neviens nezina, pat ne debesu eņģeļi, kā vienīgi Tēvs.</verse>
        <verse osisID='Matt.24.37'>Jo kā bija Noasa dienās, tā būs arī Cilvēka Dēla atnākšanā.</verse>
        <verse osisID='Matt.24.38'>Jo kā tanī laikā pirms ūdens plūdiem viņi ēda un dzēra, precējās un devās laulībā līdz tai dienai, kad Noass iegāja šķirstā,</verse>
        <verse osisID='Matt.24.39'>Un viņi nesaprata, iekams plūdi nāca un aizrāva visus; tā būs arī Cilvēka Dēla atnākšanā.</verse>
        <verse osisID='Matt.24.40'>Tad divi būs tīrumā: vienu paņems, otru atstās.</verse>
        <verse osisID='Matt.24.41'>Divas mals dzirnavās: vienu paņems, otru atstās.</verse>
        <verse osisID='Matt.24.42'>Tāpēc esiet modri, jo jūs nezināt, kurā stundā jūsu Kungs atnāks.</verse>
        <verse osisID='Matt.24.43'>Bet tas jums jāzina: ja nama tēvs zinātu, kurā stundā zaglis nāks, tad viņš paliktu nomodā un neļautu ielauzties savā mājā.</verse>
        <verse osisID='Matt.24.44'>Tāpēc esiet arī jūs sagatavoti, jo jūs nezināt, kurā stundā Cilvēka Dēls atnāks.</verse>
        <verse osisID='Matt.24.45'>Kā tev šķiet, kurš ir uzticīgais un gudrais kalps, ko kungs iecēla pār savu saimi, lai viņiem dotu barību īstā laikā?</verse>
        <verse osisID='Matt.24.46'>Bet ja ļaunais kalps sacīs savā sirdī: mans kungs kavējas nākt,</verse>
        <verse osisID='Matt.24.47'>Patiesi es jums saku: Viņš to iecels pār visiem saviem īpašumiem.</verse>
        <verse osisID='Matt.24.49'>Un iesāks sist savus līdzdarbiniekus, un ēdīs, un dzers ar plītniekiem,</verse>
        <verse osisID='Matt.24.50'>Tad šī kalpa kungs nāks tādā dienā, kad viņš to negaida, un stundā, kuru nezina.</verse>
        <verse osisID='Matt.24.51'>Un viņš to satrieks un dos tam kopalgu ar liekuļiem: tur būs raudāšana un zobu griešana.</verse>
      </chapter>
      <chapter osisID='Matt.25'>
        <verse osisID='Matt.25.1'>Tad debesvalstība būs pielīdzināma desmit jaunavām, kas, paņēmušas savas lampiņas, izgāja pretim līgavainim un līgavai.</verse>
        <verse osisID='Matt.25.2'>Bet piecas no tām bija vieglprātīgas un piecas gudras.</verse>
        <verse osisID='Matt.25.3'>Jo piecas vieglprātīgās paņēma sev līdz lampiņas, bet nepaņēma eļļu.</verse>
        <verse osisID='Matt.25.4'>Bet gudrās līdz ar lampiņām paņēma arī eļļu savos traukos.</verse>
        <verse osisID='Matt.25.5'>Kad līgavainis kavējās, visas iemiga un gulēja.</verse>
        <verse osisID='Matt.25.6'>Bet nakts vidū atskanēja sauciens: Lūk, līgavainis nāk, izejiet viņam pretim!</verse>
        <verse osisID='Matt.25.7'>Tad visas šīs jaunavas uzcēlās un iededzināja savas lampiņas.</verse>
        <verse osisID='Matt.25.8'>Bet vieglprātīgās sacīja gudrajām: Dodiet mums no jūsu eļļas, jo mūsu lampiņas izdziest.</verse>
        <verse osisID='Matt.25.9'>Gudrās atbildēja, sacīdamas: Lai nepietrūktu mums un jums, labāk ejiet pie pārdevējiem un nopērciet sev!</verse>
        <verse osisID='Matt.25.10'>Bet kamēr viņas gāja pirkt, atnāca līgavainis; un kas bija sagatavojušās, tās kopā ar viņu iegāja kāzās un durvis aizslēdza.</verse>
        <verse osisID='Matt.25.11'>Bet pēc tam atnāca arī pārējās jaunavas un sacīja: Kungs, kungs, atver mums!</verse>
        <verse osisID='Matt.25.12'>Bet viņš atbildēja un sacīja: Patiesi es jums saku: es jūs nepazīstu.</verse>
        <verse osisID='Matt.25.13'>Tāpēc esiet modri, jo nezināt ne dienu, ne stundu!</verse>
        <verse osisID='Matt.25.14'>Tas tāpat kā ar cilvēku, kas pirms aizceļošanas sasauca savus kalpus un uzticēja viņiem savu mantu.</verse>
        <verse osisID='Matt.25.15'>Un vienam viņš deva piecus talentus, citam divus, bet citam vienu, katram pēc tā spējām; un pats tūdaļ aizceļoja.</verse>
        <verse osisID='Matt.25.16'>Bet tas, kas piecus talentus bija saņēmis, aizgāja un laida tos darbā, un ieguva citus piecus.</verse>
        <verse osisID='Matt.25.17'>Tāpat tas, kas divus bija saņēmis, ieguva citus divus.</verse>
        <verse osisID='Matt.25.18'>Bet tas, kas bija saņēmis vienu, aizgāja un ieraka to zemē, un tā paslēpa sava kunga naudu.</verse>
        <verse osisID='Matt.25.19'>Bet pēc ilga laika pārnāca šo kalpu kungs un sāka norēķināties ar viņiem.</verse>
        <verse osisID='Matt.25.20'>Tad atnāca tas, kas bija saņēmis piecus talentus. Viņš atnesa vēl piecus talentus un sacīja: Kungs, tu man iedevi piecus talentus, lūk, es ieguvu vēl citus piecus!</verse>
        <verse osisID='Matt.25.21'>Tad viņa kungs sacīja tam: Pareizi, tu labais un uzticīgais kalps. Tu esi bijis uzticīgs mazumā, es tevi iecelšu daudzumā. Ieej sava kunga priekā!</verse>
        <verse osisID='Matt.25.22'>Atnāca arī tas, kas divus talentus bija saņēmis, un sacīja: Kungs, tu man iedevi divus talentus; lūk, es ieguvu vēl citus divus!</verse>
        <verse osisID='Matt.25.23'>Viņa kungs sacīja tam: Labi, labais un uzticīgais kalps. Tu biji uzticīgs mazumā, es tevi iecelšu daudzumā. Ieej sava kunga priekā!</verse>
        <verse osisID='Matt.25.24'>Bet atnāca arī tas, kas vienu talentu bija saņēmis, un sacīja: Kungs, es zinu, ka tu esi bargs cilvēks: tu pļauj tur, kur tu neesi sējis, un savāc, kur neesi izkaisījis.</verse>
        <verse osisID='Matt.25.25'>Es baidījos, aizgāju un paslēpu tavu talentu zemē. Lūk, te saņem, kas tavs!</verse>
        <verse osisID='Matt.25.26'>Bet viņa kungs atbildēja un tam sacīja: ļaunais un kūtrais kalps! Tu zināji, ka es pļauju tur, kur neesmu sējis, un savācu, kur neesmu kaisījis.</verse>
        <verse osisID='Matt.25.27'>Taču tev vajadzēja dot manu naudu naudas mainītājiem, lai es pārnācis saņemtu savu mantu ar augļiem.</verse>
        <verse osisID='Matt.25.28'>Tāpēc atņemiet viņam talentu un dodiet tam, kam desmit talentu!</verse>
        <verse osisID='Matt.25.29'>Jo katram, kam ir, tiks dots, un tam būs pārpilnībā; bet no tā, kam nav, tiks atņemts arī tas, kas viņam šķietami ir.</verse>
        <verse osisID='Matt.25.30'>Bet nelietīgo kalpu izmetiet ārējās tumsībās; tur būs raudāšana un zobu griešana.</verse>
        <verse osisID='Matt.25.31'>Bet kad Cilvēka Dēls nāks savā majestātē un visi eņģeļi līdz ar Viņu, tad Viņš sēdēs savā godības tronī.</verse>
        <verse osisID='Matt.25.32'>Un visas tautas tiks sapulcinātas Viņa priekšā; un Viņš tās atdalīs vienu no otras, kā gans atšķir avis no āžiem.</verse>
        <verse osisID='Matt.25.33'>Un Viņš novietos avis savā labajā, bet āžus kreisajā pusē.</verse>
        <verse osisID='Matt.25.34'>Tad ķēniņš sacīs tiem, kas būs Viņa labajā pusē: Nāciet jūs, mana Tēva svētītie, un iemantojiet valstību, kas jums sagatavota no pasaules radīšanas!</verse>
        <verse osisID='Matt.25.35'>Jo es biju izsalcis, un jūs mani paēdinājāt; es biju izslāpis, un jūs man devāt dzert; es biju svešinieks un jūs mani pieņēmāt.</verse>
        <verse osisID='Matt.25.36'>Es biju kails un jūs mani apģērbāt; es biju slims un jūs mani apmeklējāt; es biju cietumā un jūs atnācāt pie manis.</verse>
        <verse osisID='Matt.25.37'>Tad taisnīgie atbildēs Viņam un sacīs: Kungs, kad mēs esam redzējuši Tevi izsalkušu un Tevi paēdinājuši, izslāpušu un devuši Tev dzert?</verse>
        <verse osisID='Matt.25.38'>Kad mēs esam redzējuši Tevi kā svešinieku un Tevi pieņēmuši, vai kailu un Tevi apģērbuši?</verse>
        <verse osisID='Matt.25.39'>Kad mēs esam redzējuši Tevi slimu vai cietumā un esam gājuši pie Tevis?</verse>
        <verse osisID='Matt.25.40'>Un ķēniņš atbildēs viņiem un sacīs: Patiesi es jums saku: ko jūs esat darījuši vienam no šiem maniem vismazākajiem brāļiem, to jūs esat man darījuši.</verse>
        <verse osisID='Matt.25.41'>Tad Viņš sacīs arī tiem, kas pa kreisi: Ejiet prom no manis jūs, nolādētie, mūžīgajā ugunī, kas ir sagatavota velnam un tā eņģeļiem!</verse>
        <verse osisID='Matt.25.42'>Jo es biju izsalcis, un jūs mani nepaēdinājāt; es biju izslāpis, un jūs man nedevāt dzert.</verse>
        <verse osisID='Matt.25.43'>Es biju svešinieks, un jūs mani nepieņēmāt; biju kails, un jūs mani neapģērbāt; es biju slims un biju cietumā, bet jūs mani neapmeklējāt.</verse>
        <verse osisID='Matt.25.44'>Tad atbildēs arī tie un sacīs Viņam: Kungs, kad mēs redzējām Tevi izsalkušu vai izslāpušu, vai kā svešinieku, vai neapģērbtu, vai slimu, vai cietumā, un neesam Tev kalpojuši?</verse>
        <verse osisID='Matt.25.45'>Tad Viņš atbildēs tiem un sacīs: Patiesi es jums saku: ko jūs neesat darījuši vienam no šiem vismazākajiem, to jūs arī man neesat darījuši.</verse>
        <verse osisID='Matt.25.46'>Un šie ieies mūžīgajās mokās, bet taisnīgie - mūžīgajā dzīvē.</verse>
      </chapter>
      <chapter osisID='Matt.26'>
        <verse osisID='Matt.26.1'>Un beidzot notika, ka Jēzus, kad bija pabeidzis visas šīs runas, sacīja saviem mācekļiem:</verse>
        <verse osisID='Matt.26.2'>Jūs zināt, ka pēc divām dienām būs Lieldienas; un Cilvēka Dēls tiks nodots, lai Viņu krustā sistu.</verse>
        <verse osisID='Matt.26.3'>Tad sapulcējās augstie priesteri un tautas vecākie augstā priestera, kas saucās Kaifa, namā.</verse>
        <verse osisID='Matt.26.4'>Un viņi apspriedās, kā Jēzu ar viltu aizturēt un nonāvēt.</verse>
        <verse osisID='Matt.26.5'>Bet viņi sacīja: Tikai ne svētku dienā, lai kādreiz ļaudīs nesaceltu nemieru.</verse>
        <verse osisID='Matt.26.6'>Bet kad Jēzus bija Betānijā, Sīmaņa spitālīgā namā,</verse>
        <verse osisID='Matt.26.7'>Pie Viņa pienāca sieviete, kurai bija alabastra trauks ar dārgo svaidāmo eļļu; un viņa izlēja to uz Viņa galvas, Viņam pie galda esot.</verse>
        <verse osisID='Matt.26.8'>Kad mācekļi to redzēja, viņi saskaitās un sacīja: Kāpēc šī izšķērdība?</verse>
        <verse osisID='Matt.26.9'>Jo varēja to dārgi pārdot un naudu izdalīt trūcīgajiem.</verse>
        <verse osisID='Matt.26.10'>Bet Jēzus, to zinādams, sacīja viņiem: Kāpēc jūs skumdināt šo sievieti, jo viņa man darījusi labu darbu,</verse>
        <verse osisID='Matt.26.11'>Jo nabagi vienmēr pie jums, bet es neesmu vienmēr.</verse>
        <verse osisID='Matt.26.12'>Jo viņa, izliedama šīs svaidāmās zāles uz manas miesas, sagatavoja mani apbedīšanai.</verse>
        <verse osisID='Matt.26.13'>Patiesi es jums saku: Kur vien visā pasaulē sludinās šo evaņģēliju, tur arī sacīs viņas piemiņai, ko tā darījusi.</verse>
        <verse osisID='Matt.26.14'>Tad viens no tiem divpadsmit, kuram vārds Jūdass Iskariots, aizgāja pie augstajiem priesteriem</verse>
        <verse osisID='Matt.26.15'>Un sacīja viņiem: Ko jūs gribat man dot, un es jums Viņu nodošu? Un viņi nolēma tam trīsdesmit sudraba gabalus.</verse>
        <verse osisID='Matt.26.16'>Un no tā laika tas meklēja izdevību, lai Viņu nodotu.</verse>
        <verse osisID='Matt.26.17'>Bet pirmajā neraudzētās maizes dienā mācekļi nāca pie Jēzus un sacīja: Kur Tu vēlies, lai mēs Tev sagatavojam Lieldienu maltīti?</verse>
        <verse osisID='Matt.26.18'>Un Jēzus sacīja: Ejiet pilsētā pie zināmā (cilvēka) un sakiet viņam: Mācītājs saka: Mans laiks tuvu; pie tevis es ar saviem mācekļiem svinēšu Lieldienas.</verse>
        <verse osisID='Matt.26.19'>Un mācekļi darīja tā, kā Jēzus bija tiem pavēlējis; un viņi sagatavoja Lieldienas.</verse>
        <verse osisID='Matt.26.20'>Un Viņš, vakaram iestājoties, ar saviem divpadsmit mācekļiem novietojās pie galda.</verse>
        <verse osisID='Matt.26.21'>Un Viņš, tiem ēdot, sacīja: Patiesi es jums saku, ka viens no jums mani nodos.</verse>
        <verse osisID='Matt.26.22'>Un viņi ļoti noskuma, un viens pēc otra sāka jautāt: Kungs, vai es tas esmu?</verse>
        <verse osisID='Matt.26.23'>Bet Viņš atbildēja un sacīja: Kas kopā ar mani mērc roku bļodā, tas mani nodos.</verse>
        <verse osisID='Matt.26.24'>Cilvēka Dēls gan aiziet, kā par Viņu ir rakstīts, bet bēdas tam cilvēkam, kas nodod Cilvēka Dēlu; būtu labi, ja šis cilvēks nebūtu dzimis.</verse>
        <verse osisID='Matt.26.25'>Bet Jūdass, kas Viņu nodeva, atbildēja, sacīdams: Rabbi, vai es tas esmu? Viņš tam atbildēja: Tu to pateici.</verse>
        <verse osisID='Matt.26.26'>Bet, tiem ēdot, Jēzus paņēma maizi un svētīja, un lauza, un deva to saviem mācekļiem, un sacīja: Ņemiet un ēdiet, šī ir mana Miesa!</verse>
        <verse osisID='Matt.26.27'>Un Viņš, paņēmis biķeri, pateicās un deva viņiem, sacīdams: Dzeriet visi no tā!</verse>
        <verse osisID='Matt.26.28'>Šīs ir manas Jaunās derības Asinis, kuras par daudziem tiks izlietas grēku piedošanai.</verse>
        <verse osisID='Matt.26.29'>Bet es jums saku, ka no šī laika es vairs nedzeršu no šiem vīna koka augļiem līdz tai dienai, kad es to ar jums no jauna dzeršu sava Tēva valstībā.</verse>
        <verse osisID='Matt.26.30'>Un viņi, noskaitījuši pateicības lūgšanu, aizgāja uz Olīvkalnu.</verse>
        <verse osisID='Matt.26.31'>Tad Jēzus sacīja viņiem: Jūs visi šinī naktī ieļaunosieties no manis, jo ir rakstīts: Es sitīšu ganu, un ganāmā pulka avis izklīdīs.</verse>
        <verse osisID='Matt.26.32'>Bet pēc manas augšāmcelšanās es pirms jums aiziešu uz Galileju.</verse>
        <verse osisID='Matt.26.33'>Bet Pēteris atbildēja un sacīja Viņam: Un ja visi no Tevis ieļaunotos, es nekad neieļaunošos.</verse>
        <verse osisID='Matt.26.34'>Jēzus viņam sacīja: Patiesi es tev saku, ka šinī naktī, pirms gailis dziedās, tu mani trīskārt noliegsi.</verse>
        <verse osisID='Matt.26.35'>Pēteris sacīja Viņam: Kaut arī man nāktos ar Tevi mirt, es Tevi nenoliegšu. Tāpat sacīja visi citi mācekļi.</verse>
        <verse osisID='Matt.26.36'>Tad Jēzus kopā ar viņiem aizgāja uz muižu, ko sauc par Ģetzemani, un sacīja saviem mācekļiem: Sēdieties šeit, kamēr es aiziešu tālāk un pielūgšu Dievu!</verse>
        <verse osisID='Matt.26.37'>Un Viņš ņēma sev līdz Pēteri un divus Zebedeja dēlus un iesāka skumt un baiļoties.</verse>
        <verse osisID='Matt.26.38'>Tad Viņš tiem sacīja: Mana dvēsele ir noskumusi līdz nāvei; palieciet šeit un esiet ar mani nomodā!</verse>
        <verse osisID='Matt.26.39'>Un, nedaudz pagājis uz priekšu, Viņš krita uz sava vaiga, lūdza Dievu un sacīja: Mans Tēvs, ja tas ir iespējams, tad lai šis biķeris iet man secen, tomēr ne kā es vēlos, bet kā Tu!</verse>
        <verse osisID='Matt.26.40'>Un Viņš gāja pie saviem mācekļiem un atrada viņus guļot, un sacīja Pēterim: Tā jūs nespējāt pat vienu stundu būt ar mani nomodā?</verse>
        <verse osisID='Matt.26.41'>Esiet modri un lūdziet Dievu, lai jūs nekristu kārdināšanā! Gars gan ir modrs, bet miesa vāja.</verse>
        <verse osisID='Matt.26.42'>Atkal Viņš aizgāja otrreiz un lūdza Dievu, sacīdams: Mans Tēvs, ja šis biķeris nevar iet man secen un man tas jāizdzer, tad lai notiek Tavs prāts!</verse>
        <verse osisID='Matt.26.43'>Un Viņš atkal nāca un atrada tos guļot, jo viņu acis bija smagas.</verse>
        <verse osisID='Matt.26.44'>Un Viņš, atstājis tos, aizgāja atkal un trešo reizi lūdza Dievu, sacīdams tos pašus vārdus.</verse>
        <verse osisID='Matt.26.45'>Tad Viņš nāca pie saviem mācekļiem un sacīja tiem: Guliet jau nu un dusiet; lūk, stunda pienākusi, un Cilvēka Dēls tiks nodots grēcinieku rokās.</verse>
        <verse osisID='Matt.26.46'>Celieties, iesim! Lūk, tuvojas tas, kas mani nodos!</verse>
        <verse osisID='Matt.26.47'>Un kamēr Viņš vēl runāja, lūk, nāca Jūdass, viens no divpadsmit, un līdz ar viņu daudz ļaužu ar zobeniem un rungām, kurus sūtīja augstie priesteri un tautas vecākie.</verse>
        <verse osisID='Matt.26.48'>Bet Viņa nodevējs bija devis tiem zīmi, sacīdams: kuru es skūpstīšu, ir Viņš, to aizturiet!</verse>
        <verse osisID='Matt.26.49'>Un tūliņ viņš piegāja pie Jēzus un sacīja: Esi sveicināts, Rabbi! Un skūpstīja Viņu.</verse>
        <verse osisID='Matt.26.50'>Bet Jēzus sacīja viņam: Draugs, kāpēc tu atnāci? Tad tie piegāja, satvēra Jēzu un aizturēja Viņu.</verse>
        <verse osisID='Matt.26.51'>Lūk, viens no tiem, kas bija ar Jēzu, izstiepa roku, izvilka savu zobenu, cirta augstā priestera kalpam un nocirta tam ausi.</verse>
        <verse osisID='Matt.26.52'>Tad Jēzus sacīja viņam: Liec savu zobenu savā vietā, jo visi, kas zobenu tver, no zobena ies bojā.</verse>
        <verse osisID='Matt.26.53'>Vai tu domā, ka es nevaru lūgt savu Tēvu, un Viņš man tūliņ neatsūtītu vairāk nekā divpadsmit leģionu eņģeļu?</verse>
        <verse osisID='Matt.26.54'>Kā tad lai izpildītos Raksti, ka tam tā jānotiek?</verse>
        <verse osisID='Matt.26.55'>Tanī stundā Jēzus sacīja pūlim: Kā pret slepkavu jūs esat izgājuši ar zobeniem un rungām mani gūstīt. Ik dienas es sēdēju pie jums svētnīcā mācīdams, un jūs mani neaizturējāt.</verse>
        <verse osisID='Matt.26.56'>Bet tas viss notika, lai piepildītos pravieša raksti. Tad visi mācekļi atstāja Viņu un aizbēga.</verse>
        <verse osisID='Matt.26.57'>Bet tie, kas Jēzu saņēma, noveda Viņu pie augstā priestera Kaifas, kur bija sapulcējušies rakstu mācītāji un vecākie.</verse>
        <verse osisID='Matt.26.58'>Bet Pēteris sekoja Viņam no tālienes līdz pat augstā priestera pagalmam. Un viņš, iegājis iekšā, apsēdās pie kalpiem, lai redzētu galu.</verse>
        <verse osisID='Matt.26.59'>Bet augstie priesteri un visa tiesa meklēja nepatiesu liecību pret Jēzu, lai Viņu notiesātu nāvē,</verse>
        <verse osisID='Matt.26.60'>Un neatrada, lai gan uzstājās daudz netaisnu liecinieku. Bet beidzot nāca divi netaisni liecinieki</verse>
        <verse osisID='Matt.26.61'>Un sacīja: Viņš ir teicis: es varu Dieva namu nojaukt un to trijās dienās atkal uzcelt.</verse>
        <verse osisID='Matt.26.62'>Un augstais priesteris piecēlās un sacīja Viņam: Vai Tu nekā neatbildi uz to, ko tie pret Tevi liecina?</verse>
        <verse osisID='Matt.26.63'>Bet Jēzus klusēja. Un augstais priesteris sacīja Viņam: Es zvērinu Tevi pie dzīvā Dieva, lai Tu mums sacītu, vai Tu esi Kristus, Dieva Dēls?</verse>
        <verse osisID='Matt.26.64'>Jēzus viņam sacīja: Tu to pateici: bet es jums saku, ka no šī laika jūs redzēsiet Cilvēka Dēlu sēžam pie Visspēcīgā Dieva labās rokas un nākam debesu padebešos.</verse>
        <verse osisID='Matt.26.65'>Tad augstais priesteris saplēsa savas drēbes, sacīdams: Viņš Dievu zaimojis. Kāpēc mums vēl vajag liecinieku? Lūk, tagad jūs paši dzirdējāt zaimus.</verse>
        <verse osisID='Matt.26.66'>Kā jums šķiet? Bet viņi atbildēja un sacīja: Viņš nāvi pelnījis.</verse>
        <verse osisID='Matt.26.67'>Tad tie spļāva Viņam sejā un sita Viņu dūrēm, bet citi pliķēja Viņu sejā</verse>
        <verse osisID='Matt.26.68'>Un sacīja: Uzmini, Kristu, kurš Tevi sita?</verse>
        <verse osisID='Matt.26.69'>Bet Pēteris sēdēja ārā, pagalmā. Un viena kalpone pienāca pie Viņa, sacīdama: Arī tu biji ar Jēzu no Galilejas.</verse>
        <verse osisID='Matt.26.70'>Bet viņš to noliedza visu priekšā, sacīdams: Es nezinu, ko tu runā.</verse>
        <verse osisID='Matt.26.71'>Bet kad viņš gāja pa vārtiem, viņu ieraudzīja cita kalpone un sacīja tiem, kas tur bija: Arī šis bija ar Jēzu Nācarieti.</verse>
        <verse osisID='Matt.26.72'>Un viņš atkal liedzās, zvērēdams: Es to Cilvēku nepazīstu.</verse>
        <verse osisID='Matt.26.73'>Un pēc īsa brīža piegāja tie, kas tur stāvēja, un sacīja Pēterim: Patiesi tu esi viens no tiem, jo arī tava valoda nodod tevi.</verse>
        <verse osisID='Matt.26.74'>Tad viņš sāka lādēties un zvērēt, ka viņš to Cilvēku nepazīst. Un tūdaļ gailis dziedāja.</verse>
        <verse osisID='Matt.26.75'>Un Pēteris atminējās Jēzus vārdus, ko Viņš bija teicis: Pirms gailis dziedās, tu mani trīskārt noliegsi. Un viņš, izgājis ārā, rūgti raudāja.</verse>
      </chapter>
      <chapter osisID='Matt.27'>
        <verse osisID='Matt.27.1'>Bet rīta agrumā visi augstie priesteri un tautas vecākie apspriedās par Jēzu, lai Viņu nodotu nāvei.</verse>
        <verse osisID='Matt.27.2'>Un tie, saistījuši Viņu, aizveda un nodeva zemes pārvaldniekam Poncijam Pilātam.</verse>
        <verse osisID='Matt.27.3'>Tad Jūdass, Viņa nodevējs, redzēdams, ka Viņš notiesāts, žēluma pamudināts, aiznesa trīsdesmit sudraba gabalus augstajiem priesteriem</verse>
        <verse osisID='Matt.27.4'>Un sacīja: Es esmu grēkojis, nododams nevainīgas asinis. Bet tie sacīja: Kāda mums daļa? Skaties pats!</verse>
        <verse osisID='Matt.27.5'>Un viņš, nometis sudraba gabalus svētnīcā, aizgāja un pakārās cilpā.</verse>
        <verse osisID='Matt.27.6'>Bet augstie priesteri paņēma sudraba gabalus un sacīja: Nav brīv tos mest upurlādē, jo tā ir asins nauda.</verse>
        <verse osisID='Matt.27.7'>Un apspriedušies viņi nopirka par tiem podnieka tīrumu svešinieku kapsētai.</verse>
        <verse osisID='Matt.27.8'>Tāpēc šis tīrums līdz šai dienai saucas Hakeldama, tas ir, asins tīrums.</verse>
        <verse osisID='Matt.27.9'>Tā piepildījās pravieša Jeremija sludinājums, kas saka: Un tie saņēma trīsdesmit sudraba gabalus, novērtētā maksu, kādu Izraēļa dēli bija noteikuši,</verse>
        <verse osisID='Matt.27.10'>Un atdeva tos par podnieka tīrumu, kā Kungs man pavēlējis.</verse>
        <verse osisID='Matt.27.11'>Bet Jēzus nostājās zemes pārvaldnieka priekšā; un pārvaldnieks Viņam jautāja, sacīdams: Vai Tu esi jūdu ķēniņš? Jēzus viņam atbildēja: Tu to saki.</verse>
        <verse osisID='Matt.27.12'>Un kad augstie priesteri un vecākie Viņu apsūdzēja, Viņš nekā neatbildēja.</verse>
        <verse osisID='Matt.27.13'>Tad Pilāts sacīja Viņam: Vai Tu nedzirdi, cik smagu liecību viņi nodod pret Tevi?</verse>
        <verse osisID='Matt.27.14'>Un Viņš tam neatbildēja ne uz vienu vārdu, tā ka pārvaldnieks ļoti brīnījās.</verse>
        <verse osisID='Matt.27.15'>Bet augstos svētkos zemes pārvaldnieks mēdza atbrīvot vienu cietumnieku, kuru viņi vēlējās.</verse>
        <verse osisID='Matt.27.16'>Bet tanī laikā viņam bija sevišķi ļaunas slavas cietumnieks, vārdā Baraba.</verse>
        <verse osisID='Matt.27.17'>Un kad viņi bija sapulcējušies, Pilāts sacīja tiem: Kuru jūs gribat, lai es jums atlaižu, Barabu vai Jēzu, kuru sauc Kristus?</verse>
        <verse osisID='Matt.27.18'>Jo viņš zināja, ka tie skaudības dēļ Viņu bija nodevuši.</verse>
        <verse osisID='Matt.27.19'>Bet kad viņš sēdēja soģa krēslā, viņa sieva sūtīja pie tā, sacīdama: Neaiztiec šo Taisnīgo, jo es šodien sapnī Viņa dēļ daudz cietu!</verse>
        <verse osisID='Matt.27.20'>Bet augstie priesteri un vecākie pamudināja tautu, lai tā pieprasa Barabu, bet Jēzu nogalina.</verse>
        <verse osisID='Matt.27.21'>Un zemes pārvaldnieks atbildēja un sacīja viņiem: Kuru no šiem diviem gribat, lai es jums atlaižu? Bet viņi sacīja: Barabu.</verse>
        <verse osisID='Matt.27.22'>Pilāts viņiem sacīja: Ko tad man darīt ar Jēzu, kas saucas Kristus?</verse>
        <verse osisID='Matt.27.23'>Visi viņi sacīja: Sist Viņu krustā! Zemes pārvaldnieks viņiem sacīja: Ko tad Viņš ļaunu darījis? Bet viņi vēl skaļāk kliedza un sacīja: Sist Viņu krustā!</verse>
        <verse osisID='Matt.27.24'>Bet Pilāts, redzēdams to, ka viņš nekā nepanāk, bet troksnis pavairojas, ņēma ūdeni, mazgāja rokas tautas priekšā, sacīdams: Es esmu nevainīgs pie šī Taisnīgā asinīm. Skatieties paši!</verse>
        <verse osisID='Matt.27.25'>Un visi ļaudis atbildēja un sacīja: Viņa asinis lai nāk pār mums un pār mūsu bērniem.</verse>
        <verse osisID='Matt.27.26'>Tad viņš tiem atlaida Barabu, bet Jēzu, šaustītu, nodeva tiem, lai Viņu sit krustā.</verse>
        <verse osisID='Matt.27.27'>Tad pārvaldnieka kareivji ņēma Jēzu tiesas namā un sapulcināja pie Viņa visu pulku.</verse>
        <verse osisID='Matt.27.28'>Un tie, izģērbuši Viņu, apvilka Viņam purpura mēteli.</verse>
        <verse osisID='Matt.27.29'>Un tie, nopinuši kroni no ērkšķiem, lika to Viņam galvā un niedri Viņa labajā rokā. Un tie, Viņa priekšā ceļos mezdamies, izsmēja Viņu, sacīdami: Esi sveicināts, jūdu ķēniņ!</verse>
        <verse osisID='Matt.27.30'>Un tie spļāva uz Viņu, paņēma niedri un sita Viņam pa galvu.</verse>
        <verse osisID='Matt.27.31'>Un tie, kad bija Viņu izsmējuši, novilka Viņam mēteli un ietērpa Viņu Viņa paša drēbēs un aizveda, lai Viņu sistu krustā.</verse>
        <verse osisID='Matt.27.32'>Bet izgājuši, viņi sastapa cilvēku no Kirēnes, vārdā Sīmani; tie piespieda šo nest Viņa krustu.</verse>
        <verse osisID='Matt.27.33'>Un viņi nonāca tai vietā, ko sauc par Golgātu, tas ir, Kalvārijas vietu.</verse>
        <verse osisID='Matt.27.34'>Un tie Viņam deva dzert vīnu, sajauktu ar žulti. Un Viņš, baudījis, negribēja to dzert.</verse>
        <verse osisID='Matt.27.35'>Bet kad tie bija Viņu krustā piesituši, tie lozējot izdalīja Viņa drēbes, lai izpildītos pravieša priekšsludinājums, kas saka: Viņi izdalīja manas drēbes un par maniem svārkiem meta kauliņus.</verse>
        <verse osisID='Matt.27.36'>Un tie sēdēja un apsargāja Viņu.</verse>
        <verse osisID='Matt.27.37'>Un virs Viņa galvas tie uzlika Viņa vainas uzrakstu: Šis ir Jēzus, jūdu ķēniņš.</verse>
        <verse osisID='Matt.27.38'>Tad divi slepkavas reizē ar Viņu tika sisti krustā: viens pa labi, otrs pa kreisi.</verse>
        <verse osisID='Matt.27.39'>Bet garāmgājēji zaimoja Viņu, galvas kratīdami,</verse>
        <verse osisID='Matt.27.40'>Un sacīja: Tu, kas noplēs Dieva svētnīcu un to trijās dienās atkal uzcel, atpestī pats sevi! Ja Tu esi Dieva Dēls, nokāp no krusta!</verse>
        <verse osisID='Matt.27.41'>Tāpat augstie priesteri ar rakstu mācītājiem un vecākie izsmiedami sacīja:</verse>
        <verse osisID='Matt.27.42'>Citiem Viņš palīdzēja, pats sev nevar palīdzēt. Ja Viņš ir Izraēļa ķēniņš, lai nokāpj tagad no krusta, un mēs ticēsim Viņam.</verse>
        <verse osisID='Matt.27.43'>Viņš paļāvās uz Dievu, lai tagad glābj, ja Viņš to vēlas, jo Viņš sacījis: Es esmu Dieva Dēls.</verse>
        <verse osisID='Matt.27.44'>Bet arī slepkavas, kas līdz ar Viņu bija krustos piesisti, tāpat nievāja Viņu.</verse>
        <verse osisID='Matt.27.45'>Bet no sestās stundas tumsa iestājās pār visu zemi līdz pat devītajai stundai.</verse>
        <verse osisID='Matt.27.46'>Bet ap devīto stundu Jēzus sauca stiprā balsī, sacīdams: Eli, Eli, lema sabahtani? Tas ir: Mans Dievs, mans Dievs, kāpēc Tu mani atstāji?</verse>
        <verse osisID='Matt.27.47'>Bet daži, kas tur stāvēja, to dzirdēdami, teica: Viņš sauc Eliju.</verse>
        <verse osisID='Matt.27.48'>Un tūdaļ viens no tiem aizskrēja, paņēma sūkli, piesūcināja to etiķī, uzsprauda niedrē un deva Viņam dzert.</verse>
        <verse osisID='Matt.27.49'>Bet citi sacīja: Pagaidi, redzēsim, vai Elijs nāks Viņu glābt.</verse>
        <verse osisID='Matt.27.50'>Bet Jēzus atkal sauca skaļā balsī un atdeva savu garu.</verse>
        <verse osisID='Matt.27.51'>Un, lūk, svētnīcas priekškars pārplīsa divās daļās no augšas līdz apakšai, un zeme trīcēja, un klintis plīsa,</verse>
        <verse osisID='Matt.27.52'>Un kapi atvērās, un daudz svēto miesas, kas dusēja, uzcēlās no miroņiem.</verse>
        <verse osisID='Matt.27.53'>Un pēc Viņa augšāmcelšanās tie izgāja no kapiem, nāca svētajā pilsētā un parādījās daudziem.</verse>
        <verse osisID='Matt.27.54'>Bet virsnieks un tie, kas ar Viņu bija, sargāja Jēzu un, redzēdami zemestrīci un visu, kas notika, ļoti izbijās un sacīja: Patiesi, Viņš bija Dieva Dēls.</verse>
        <verse osisID='Matt.27.55'>Bet tur bija daudz sieviešu no tālienes, kas pavadīja Jēzu no Galilejas un kalpoja Viņam.</verse>
        <verse osisID='Matt.27.56'>Starp tām bija Marija Magdalēna un Marija, Jēkaba un Jāzepa māte, un Zebedeja dēlu māte.</verse>
        <verse osisID='Matt.27.57'>Bet vakaram iestājoties, nāca kāds bagāts cilvēks no Arimatejas, vārdā Jāzeps, kas arī bija Jēzus māceklis.</verse>
        <verse osisID='Matt.27.58'>Viņš aizgāja pie Pilāta un izlūdzās Jēzus miesas. Tad Pilāts pavēlēja miesas atdot.</verse>
        <verse osisID='Matt.27.59'>Un kad Jāzeps saņēma miesas, viņš ietina tās tīrā audeklā.</verse>
        <verse osisID='Matt.27.60'>Un viņš ielika tās savā jaunajā kapā, ko bija izcirtis klintī. Un viņš, pievēlis kapa durvīm lielu akmeni, aizgāja.</verse>
        <verse osisID='Matt.27.61'>Bet tur bija Marija Magdalēna un otra Marija; viņas sēdēja iepretim kapam.</verse>
        <verse osisID='Matt.27.62'>Bet otrā dienā, kas ir pēc sataisīšanās dienas, augstie priesteri un farizeji sapulcējās pie Pilāta</verse>
        <verse osisID='Matt.27.63'>Un sacīja: Kungs, mēs atminējāmies, ka šis viltnieks, vēl dzīvs būdams, sacīja: Pēc trim dienām es augšāmcelšos.</verse>
        <verse osisID='Matt.27.64'>Tāpēc pavēli apsargāt kapu līdz trešajai dienai, ka kādreiz neatnāk Viņa mācekļi un nenozog Viņu, un nepasaka tautai: Viņš uzcēlies no miroņiem. Tad pēdējā viltība būtu lielāka nekā pirmā.</verse>
        <verse osisID='Matt.27.65'>Pilāts viņiem atbildēja: Ņemiet sardzi, ejiet un apsargājiet, kā zināt!</verse>
        <verse osisID='Matt.27.66'>Un viņi aizgāja, pielika kapam sardzi un apzīmogoja akmeni.</verse>
      </chapter>
      <chapter osisID='Matt.28'>
        <verse osisID='Matt.28.1'>Bet, kad sabats beidzās, pirmajai nedēļas dienai austot, Marija Magdalēna un otra Marija nāca apskatīt kapu.</verse>
        <verse osisID='Matt.28.2'>Un, lūk, notika liela zemestrīce, jo Kunga eņģelis nāca no debesīm un piegājis novēla akmeni, un apsēdās uz tā.</verse>
        <verse osisID='Matt.28.3'>Un viņa skats bija kā zibens un viņa drēbes  baltas kā sniegs.</verse>
        <verse osisID='Matt.28.4'>Bet sargi bailēs drebēja un bijās no viņa, un kļuva kā miruši.</verse>
        <verse osisID='Matt.28.5'>Bet eņģelis uzrunāja sievietes un sacīja: Nebīstieties, jo es zinu, ka jūs meklējat Jēzu, krustā sisto.</verse>
        <verse osisID='Matt.28.6'>Viņa šeit nav, jo Viņš ir augšāmcēlies, kā bija sacījis. Nāciet un aplūkojiet to vietu, kur Kungs bija nolikts!</verse>
        <verse osisID='Matt.28.7'>Un ejiet steigšus un pasakiet Viņa mācekļiem, ka Viņš ir augšāmcēlies, un, lūk, Viņš pirms jums aizies uz Galileju. Tur jūs Viņu redzēsiet. Lūk, es jums to vēstīju.</verse>
        <verse osisID='Matt.28.8'>Un viņas bailēs un lielā priekā ātri izgāja no kapa un steidzās to vēstīt Viņa mācekļiem.</verse>
        <verse osisID='Matt.28.9'>Un, lūk, Jēzus sastapa viņas un sacīja: Esiet sveicinātas! Bet tās piegāja, apskāva Viņa kājas un pielūdza Viņu.</verse>
        <verse osisID='Matt.28.10'>Tad Jēzus sacīja viņām: Nebīstieties, ejiet un paziņojiet maniem brāļiem, lai viņi iet uz Galileju! Tur viņi mani redzēs.</verse>
        <verse osisID='Matt.28.11'>Kad viņas bija aizgājušas, lūk, daži no sargiem, iegājuši pilsētā, paziņoja augstajiem priesteriem visu, kas bija noticis.</verse>
        <verse osisID='Matt.28.12'>Un viņi, sapulcējušies ar vecākajiem, nolēma dot kareivjiem daudz naudas</verse>
        <verse osisID='Matt.28.13'>Un teica: Sakiet: Viņa mācekļi atnāca naktī un, mums guļot, nozaga Viņu.</verse>
        <verse osisID='Matt.28.14'>Un mēs, ja zemes pārvaldnieks par to dabūs zināt, viņu pārliecināsim un gādāsim par jūsu drošību.</verse>
        <verse osisID='Matt.28.15'>Un sargi, saņēmuši naudu, darīja, kā bija mācīti. Un šī valoda izpaudās starp jūdiem līdz pat šai dienai.</verse>
        <verse osisID='Matt.28.16'>Bet vienpadsmit mācekļi aizgāja Galilejā uz to kalnu, kur Jēzus bija viņiem pavēlējis.</verse>
        <verse osisID='Matt.28.17'>Un tie, Viņu ieraudzījuši, pielūdza Viņu, bet daži šaubījās.</verse>
        <verse osisID='Matt.28.18'>Un Jēzus piegāja un runāja viņiem, sacīdams: Man dota visa vara debesīs un virs zemes.</verse>
        <verse osisID='Matt.28.19'>Tāpēc ejiet un māciet visas tautas, kristīdami tās Tēva un Dēla, un Svētā Gara vārdā,</verse>
        <verse osisID='Matt.28.20'>Mācīdami tās pildīt visu, ko es jums esmu pavēlējis, un, lūk, es esmu ar jums līdz pasaules galam.</verse>
      </chapter>
    </div>
    <div type='book' osisID='Mark'>
      <chapter osisID='Mark.2'>
        <verse osisID='Mark.2.1'>Un pēc dažām dienām Viņš atkal gāja uz Kafarnaumu;</verse>
        <verse osisID='Mark.2.2'>Un, kad kļuva zināms, ka Viņš ir namā, daudzi sapulcējās tā, ka tiem pat durvju priekšā nebija vietas; un Viņš tiem sludināja vārdu.</verse>
        <verse osisID='Mark.2.3'>Un pie Viņa nāca ar triekas piemeklēto, ko četri nesa.</verse>
        <verse osisID='Mark.2.4'>Un kad tie nevarēja aiznest to pie Viņa ļaužu pulku dēļ, tie atsedza jumtu tur, kur Viņš bija, un, atvēruši to, viņi nolaida gultu, kurā gulēja triekas skartais.</verse>
        <verse osisID='Mark.2.5'>Bet Jēzus, redzēdams viņu ticību, sacīja triekas skartajam: Dēls, tavi grēki tev tiek piedoti!</verse>
        <verse osisID='Mark.2.6'>Bet tur bija daži no rakstu mācītājiem, kas sēdēja un domāja savās sirdīs:</verse>
        <verse osisID='Mark.2.7'>Ko Viņš tā runā? Viņš zaimo Dievu. Kas cits var grēkus piedot, kā vienīgi Dievs?</verse>
        <verse osisID='Mark.2.8'>Jēzus savā garā tūdaļ nomanīja, ka tie sevī tā domāja, un sacīja viņiem: Kāpēc jūs tā domājat savās sirdīs?</verse>
        <verse osisID='Mark.2.9'>Ko vieglāk pateikt triekas slimajam: tavi grēki tev tiek piedoti, vai teikt: celies, ņem savu gultu un staigā?</verse>
        <verse osisID='Mark.2.10'>Bet lai jūs zinātu, ka Cilvēka Dēlam ir vara virs zemes grēkus piedot,  Viņš sacīja triekas slimajam:</verse>
        <verse osisID='Mark.2.11'>Es tev saku: celies, ņem savu gultu un ej savās mājās!</verse>
        <verse osisID='Mark.2.12'>Un tas tūlīt uzcēlās un, gultu paņēmis, aizgāja, visiem redzot, tā ka visi brīnījās un godināja Dievu, sacīdami: To mēs vēl nekad neesam redzējuši.</verse>
        <verse osisID='Mark.2.13'>Un Viņš izgāja atkal pie jūras, un visi ļaudis gāja pie Viņa, un Viņš tos mācīja.</verse>
        <verse osisID='Mark.2.14'>Un Viņš, garām iedams, redzēja Levi, Alfeja dēlu, sēžam pie muitas, un sacīja tam: Seko man! Un tas uzcēlies gāja Viņam līdz.</verse>
        <verse osisID='Mark.2.15'>Un notika, ka Viņam, tā mājā esot pie galda, daudzi muitnieki un grēcinieki bija pie galda līdz ar Jēzu un Viņa mācekļiem, jo to bija daudz, kas arī Viņam gāja līdz.</verse>
        <verse osisID='Mark.2.16'>Un rakstu mācītāji un farizeji, redzēdami, ka Viņš ēd kopā ar muitniekiem un grēciniekiem, sacīja Viņa mācekļiem: Kāpēc jūsu Mācītājs ēd un dzer kopā ar muitniekiem un grēciniekiem?</verse>
        <verse osisID='Mark.2.17'>Un Jēzus, to dzirdējis, sacīja viņiem: Veseliem ārsts nav nepieciešams, bet gan slimiem, jo es neesmu nācis aicināt taisnīgos, bet gan grēciniekus.</verse>
        <verse osisID='Mark.2.18'>Un Jāņa mācekļi un farizeji gavēja; un tie nāca un sacīja Viņam: Kāpēc Jāņa mācekļi un farizeji gavē, bet Tavi mācekļi negavē?</verse>
        <verse osisID='Mark.2.19'>Un Jēzus sacīja viņiem: Vai kāzu viesi var gavēt, kamēr līgavainis pie viņiem? Tik ilgi, kamēr līgavainis pie viņiem, tie nevar gavēt.</verse>
        <verse osisID='Mark.2.20'>Bet nāks dienas, kad līgavaini viņiem atņems, tad tanīs dienās tie gavēs.</verse>
        <verse osisID='Mark.2.21'>Neviens neliek jaunas drānas ielāpu uz vecām drēbēm: citādi jaunais ielāps izplīst no vecajām drēbēm, un plīsums top lielāks.</verse>
        <verse osisID='Mark.2.22'>Un neviens nelej jaunu vīnu vecos ādas maisos: citādi vīns pārplēš maisus, un vīns izlīst, un maisi iet bojā. Bet jauno vīnu vajag liet jaunajos maisos.</verse>
        <verse osisID='Mark.2.23'>Un notika atkal, ka Kungs sabatā gāja cauri druvai, un Viņa mācekļi iedami sāka raut vārpas.</verse>
        <verse osisID='Mark.2.24'>Bet farizeji sacīja Viņam: Lūk, tie dara sabatā to, ko nav brīv.</verse>
        <verse osisID='Mark.2.25'>Un Viņš sacīja tiem: Vai jūs nekad neesat lasījuši, ko darīja Dāvids, kad tam bija trūkums, un viņš pats bija izsalcis, un tie, kas ar viņu bija?</verse>
        <verse osisID='Mark.2.26'>Kā viņš augstā priestera Abiatara laikā iegāja dievnamā un ēda upura maizi, kuru nevienam nenācās ēst, kā vien priesteriem; un viņš deva tiem, kas ar viņu bija.</verse>
        <verse osisID='Mark.2.27'>Un Viņš tiem sacīja: Sabats ir iecelts cilvēka dēļ, bet ne cilvēks sabata dēļ.</verse>
        <verse osisID='Mark.2.28'>Tāpēc Cilvēka Dēls ir Kungs arī pār sabatu.</verse>
      </chapter>
      <chapter osisID='Mark.3'>
        <verse osisID='Mark.3.1'>Un Viņš atkal iegāja sinagogā. Un tur atradās cilvēks, kam bija nokaltusi roka.</verse>
        <verse osisID='Mark.3.2'>Un tie Viņu uzmanīja, vai Viņš sabatā nedziedinās, lai Viņu apsūdzētu.</verse>
        <verse osisID='Mark.3.3'>Un Viņš sacīja cilvēkam, kam roka bija nokaltusi: Stājies vidū!</verse>
        <verse osisID='Mark.3.4'>Un Viņš sacīja tiem: Vai sabatā pienākas labu vai ļaunu darīt, dvēseli glābt vai pazudināt? Bet viņi klusēja.</verse>
        <verse osisID='Mark.3.5'>Un Viņš, noskumis par viņu sirds aklumu, visapkārt tos dusmīgi uzlūkoja un sacīja cilvēkam: Izstiep savu roku! Un tas izstiepa; un viņa roka kļuva vesela.</verse>
        <verse osisID='Mark.3.6'>Un farizeji izgājuši tūlīt apspriedās ar herodiešiem pret Viņu, kā Viņu nonāvēt.</verse>
        <verse osisID='Mark.3.7'>Bet Jēzus ar saviem mācekļiem aizgāja pie jūras; un daudz ļaužu no Galilejas un Jūdejas sekoja Viņam.</verse>
        <verse osisID='Mark.3.8'>Un liels daudzums no Jeruzalemes un no Idumejas, un Aizjordānijas, un no Tiras apkārtnes, un Sidonas, dzirdēdami, ko Viņš dara, nāca pie Viņa.</verse>
        <verse osisID='Mark.3.9'>Un Viņš sacīja saviem mācekļiem, lai tie sagatavo Viņam laivu ļaužu dēļ, lai tie Viņu nenospiestu.</verse>
        <verse osisID='Mark.3.10'>Jo Viņš daudzus izdziedināja, tā ka tie, kam bija kādas kaites, metās pie Viņa, lai Viņam pieskartos.</verse>
        <verse osisID='Mark.3.11'>Un nešķīstie gari, redzot Viņu, metās Viņa priekšā zemē un kliedza, sacīdami:</verse>
        <verse osisID='Mark.3.12'>Tu esi Dieva Dēls! Un Viņš tos stingri norāja, lai tie Viņu neatklāj.</verse>
        <verse osisID='Mark.3.13'>Un Viņš, uzkāpis kalnā, aicināja pie sevis tos, kurus pats vēlējās; un tie pienāca pie Viņa.</verse>
        <verse osisID='Mark.3.14'>Un Viņš iecēla divpadsmit, lai tie ar Viņu būtu un lai sūtītu tos sludināt.</verse>
        <verse osisID='Mark.3.15'>Un Viņš tiem deva varu dziedināt slimības un izdzīt ļaunos garus.</verse>
        <verse osisID='Mark.3.16'>Un Sīmanim Viņš pielika vārdu Pēteris;</verse>
        <verse osisID='Mark.3.17'>Un Jēkabu, Zebedeja dēlu, un Jāni, Jēkaba brāli, un pielika viņiem vārdu Boanerges, tas ir, pērkona dēli;</verse>
        <verse osisID='Mark.3.18'>Un Andreju, un Filipu, un Bērtuli, un Mateju, un Tomu, un Jēkabu, Alfeja dēlu, un Tadeju, un Sīmani Kanānieti.</verse>
        <verse osisID='Mark.3.19'>Un Jūdasu Iskariotu, kas Viņu arī nodeva.</verse>
        <verse osisID='Mark.3.20'>Un viņi atnāk mājās; un daudz ļaužu atkal sapulcējās, tā ka viņi nevarēja pat maizi ēst.</verse>
        <verse osisID='Mark.3.21'>Un kad Viņa piederīgie to dzirdēja, tie izgāja Viņu aizturēt, jo tie sacīja: Viņš kļuvis bezprātīgs.</verse>
        <verse osisID='Mark.3.22'>Un rakstu mācītāji, kas bija atnākuši no Jeruzalemes, sacīja, ka Viņā Belcebuls un ka ļaunos garus Viņš izdzen ar velnu virsnieka spēku.</verse>
        <verse osisID='Mark.3.23'>Un tos kopā sasaucis, Viņš sacīja tiem līdzībās: kā sātans var sātanu izdzīt?</verse>
        <verse osisID='Mark.3.24'>Un ja valsts savā iekšienē sašķeļas, tad tāda valsts nevar pastāvēt.</verse>
        <verse osisID='Mark.3.25'>Un ja kāds nams pret sevi pašu nāk naidā, tāds nams nevar pastāvēt.</verse>
        <verse osisID='Mark.3.26'>Ja nu sātans celsies pret sevi pašu, tad viņā notiek šķelšanās; un viņš nevar pastāvēt, bet viņam ir gals klāt.</verse>
        <verse osisID='Mark.3.27'>Neviens nespēj, spēcīgā namā iegājis, tā rīkus laupīt, pirms nebūs stiprais saistīts; un tad viņš tā namu izlaupīs.</verse>
        <verse osisID='Mark.3.28'>Patiesi es jums saku, ka cilvēku bērniem visi grēki un zaimi, ar kādiem ir zaimojuši, tiks piedoti,</verse>
        <verse osisID='Mark.3.29'>Bet kas zaimo Svēto Garu, tas piedošanu ne mūžam nedabūs, bet pelnīs mūžīgo grēku.</verse>
        <verse osisID='Mark.3.30'>Jo viņi sacīja: Viņā ir nešķīstais gars.</verse>
        <verse osisID='Mark.3.31'>Un atnāca Viņa māte un brāļi; un tie, ārā stāvēdami, sūtīja pie Viņa un aicināja Viņu.</verse>
        <verse osisID='Mark.3.32'>Un ļaudis sēdēja ap Viņu un sacīja Viņam: Lūk, Tava māte un Tavi brāļi ārā meklē Tevi.</verse>
        <verse osisID='Mark.3.33'>Un Viņš tiem atbildēja un sacīja: Kas ir mana māte un mani brāļi?</verse>
        <verse osisID='Mark.3.34'>Un Viņš visapkārt uzlūkoja tos, kas ap Viņu sēdēja, un sacīja: Lūk, mana māte un mani brāļi!</verse>
        <verse osisID='Mark.3.35'>Jo, kas pilda Dieva prātu, tas ir mans brālis un mana māsa, un māte.</verse>
      </chapter>
      <chapter osisID='Mark.4'>
        <verse osisID='Mark.4.1'>Un Viņš atkal sāka mācīt pie jūras; un daudz ļaužu pulcējās pie Viņa, tā ka Viņš, iekāpis laivā, sēdēja uz jūras; un visi ļaudis bija uz zemes pie jūras.</verse>
        <verse osisID='Mark.4.2'>Un Viņš tos daudz mācīja līdzībās; un savā mācībā sacīja tiem:</verse>
        <verse osisID='Mark.4.3'>Klausieties: lūk, sējējs izgāja sēt.</verse>
        <verse osisID='Mark.4.4'>Un sēkla, viņam sējot, krita ceļmalā; un debess putni nāca un to apēda.</verse>
        <verse osisID='Mark.4.5'>Cita krita akmenājā, kur tai nebija daudz zemes; un tā tūliņ uzdīga, tāpēc, ka nebija dziļi zemē.</verse>
        <verse osisID='Mark.4.6'>Un kad uzlēca saule, tā novīta un nokalta, tāpēc, ka tai nebija saknes.</verse>
        <verse osisID='Mark.4.7'>Un cita krita starp ērkšķiem; un ērkšķi uzauga un nomāca to, un tā nenesa augļus.</verse>
        <verse osisID='Mark.4.8'>Un cita krita labā zemē, tā uzdīga un auga, un nesa augļus; un cita nesa trīsdesmitkārtīgi, cita sešdesmitkārtīgi un cita simtkārtīgi.</verse>
        <verse osisID='Mark.4.9'>Un Viņš sacīja: Kam ir ausis dzirdēšanai, lai dzird!</verse>
        <verse osisID='Mark.4.10'>Un kad Viņš bija viens pats, tie divpadsmit, kas ar Viņu bija, jautāja par līdzību.</verse>
        <verse osisID='Mark.4.11'>Un Viņš tiem sacīja: Jums ir dots saprast Dieva valstības noslēpumus, bet tiem, kas ir ārā, tas viss notiek līdzībās,</verse>
        <verse osisID='Mark.4.12'>Ka tie skatīdamies skatās, bet neredz, un klausīdamies dzird, bet nesaprot, ka tie neatgriežas, un grēki tiem netiek piedoti. &lt;font size="2"&gt;(Is. 6,9; Mt.13,14; Jņ.12,40; Apd.28,26; Rom.11,8)&lt;/font&gt;</verse>
        <verse osisID='Mark.4.13'>Un Viņš tiem sacīja: Jūs nesaprotat šo līdzību? Kā tad jūs sapratīsiet visas līdzības?</verse>
        <verse osisID='Mark.4.14'>Tas, kas sēj, sēj vārdu.</verse>
        <verse osisID='Mark.4.15'>Bet šie, kas ceļmalā, kur vārds top sēts, ir tie, kas dzirdējuši, bet tūdaļ nāk sātans un atņem viņu sirdīs sēto vārdu.</verse>
        <verse osisID='Mark.4.16'>Un tāpat tie, kas akmenājā sēti; viņi, kad vārdu dzird, tūdaļ to priecīgi pieņem.</verse>
        <verse osisID='Mark.4.17'>Bet tiem nav saknes sevī: viņi ir nepastāvīgi; tiklīdz rodas apspiešanas un vajāšanas vārda dēļ, tie tūdaļ krīt apgrēcībā.</verse>
        <verse osisID='Mark.4.18'>Bet citi, kas starp ērkšķiem sēti, tie ir tie, kas vārdu uzklausa,</verse>
        <verse osisID='Mark.4.19'>Bet pasaules rūpes un bagātības, viltus un citas kārības, ieejot tanī, nomāc vārdu, un tas paliek neauglīgs.</verse>
        <verse osisID='Mark.4.20'>Un labajā zemē sētie ir tie, kas vārdu dzird un to uzņem, un nes augļus: cits trīsdesmitkārtīgus, cits sešdesmitkārtīgus, cits simtkārtīgus.</verse>
        <verse osisID='Mark.4.21'>Un Viņš sacīja tiem: Vai tad gaismu meklē, lai to liktu zem pūra vai zem gultas? Vai ne tāpēc, lai to liktu svečturī?</verse>
        <verse osisID='Mark.4.22'>Jo nekas nepaliek apslēpts, kas nenāktu gaismā; un nekas nenotiek slepenībā, kas netaptu zināms.</verse>
        <verse osisID='Mark.4.23'>Kam ir ausis dzirdēšanai, lai dzird!</verse>
        <verse osisID='Mark.4.24'>Un Viņš tiem sacīja: Lieciet vērā, ko jūs dzirdat! Ar kādu mēru jūs mērīsiet, ar tādu jums atmērīs un vēl klāt pieliks.</verse>
        <verse osisID='Mark.4.25'>Jo kam ir, tam tiks dots; un kam nav, arī tas, kas viņam ir, tiks no tā atņemts.</verse>
        <verse osisID='Mark.4.26'>Un Viņš sacīja: Ar Dieva valstību ir tāpat, kā cilvēks sēklu iesēj zemē.</verse>
        <verse osisID='Mark.4.27'>Vai nu viņš guļ, vai ceļas naktī, vai dienā, sēkla dīgst un aug, tam nezinot.</verse>
        <verse osisID='Mark.4.28'>Jo zeme nes augļus: vispirms stiebru, tad vārpu, beigās pilnu vārpu graudiem.</verse>
        <verse osisID='Mark.4.29'>Un kad augļi ienākušies, tad viņš tūdaļ lieto sirpi, jo pļaujamais laiks ir klāt.</verse>
        <verse osisID='Mark.4.30'>Un Viņš sacīja: Kam mēs pielīdzināsim Dieva valstību? Vai kādā līdzībā mēs to attēlosim?</verse>
        <verse osisID='Mark.4.31'>Viņa ir kā sinepju grauds, kas iesēts zemē, kurš ir mazākais no visām sēklām, kas ir virs zemes;</verse>
        <verse osisID='Mark.4.32'>Un kad tas ir iesēts, tas aug un kļūst lielāks par visiem stādiem; un tas laiž lielus zarus, tā ka debesu putni var dzīvot tā pavēnī.</verse>
        <verse osisID='Mark.4.33'>Un daudzās tādās līdzībās Viņš runāja tiem vārdu, tā ka tie spēja to saprast.</verse>
        <verse osisID='Mark.4.34'>Bet bez līdzībām Viņš tiem nerunāja, bet saviem mācekļiem Viņš atsevišķi izskaidroja visu.</verse>
        <verse osisID='Mark.4.35'>Un tanī pat dienā, kad vakars bija iestājies, Viņš tiem sacīja: Pārcelsimies pretējā krastā!</verse>
        <verse osisID='Mark.4.36'>Un tie, ļaudis atlaiduši, tā ka Viņš bija laivā, ņēma Viņu līdz, arī citas laivas bija pie Viņa.</verse>
        <verse osisID='Mark.4.37'>Un sacēlās liela vētra, un gāza viļņus laivā, tā ka laiva pildījās.</verse>
        <verse osisID='Mark.4.38'>Bet Viņš gulēja laivas galā uz spilvena; un tie modināja Viņu un sacīja Viņam: Mācītāj, vai Tev nerūp, ka mēs ejam bojā?</verse>
        <verse osisID='Mark.4.39'>Un uzcēlies, Viņš piedraudēja vējam un sacīja jūrai: Paliec klusu, nomierinies! Un vējš nostājās, un iestājās liels klusums.</verse>
        <verse osisID='Mark.4.40'>Un Viņš tiem sacīja: Kāpēc jūs esat tik bailīgi? Vai jums vēl trūkst ticības? Un viņi ļoti izbijās un jautāja viens otram: Kā tev šķiet, kas Viņš ir, ka Viņam vēji un jūra paklausa?</verse>
      </chapter>
      <chapter osisID='Mark.5'>
        <verse osisID='Mark.5.1'>Un Viņi nonāca viņpus jūras geraziešu zemē.</verse>
        <verse osisID='Mark.5.2'>Un Viņam, izkāpjot no laivas, tūdaļ no kapiem nāca pretim nešķīstā gara apsēsts cilvēks.</verse>
        <verse osisID='Mark.5.3'>Viņam bija mītne kapos; un neviens nevarēja viņu pat važām sasiet,</verse>
        <verse osisID='Mark.5.4'>Jo bieži viņš, sasiets kāju valgā un važās, sarāva važas un salauza valgu; un neviens nespēja viņu savaldīt.</verse>
        <verse osisID='Mark.5.5'>Un vienmēr dienām un naktīm viņš mita kapos un kalnos, kliedza un sevi dauzīja akmeņiem.</verse>
        <verse osisID='Mark.5.6'>Bet ieraudzījis Jēzu tālumā, tas pieskrēja un pielūdza Viņu.</verse>
        <verse osisID='Mark.5.7'>Un viņš, kliegdams stiprā balsī, sacīja: Kas man un Tev, Jēzu, Dieva Visaugstākā Dēls? Es zvērinu Tevi pie Dieva, nemoci mani!</verse>
        <verse osisID='Mark.5.8'>Jo Viņš tam sacīja: Nešķīstais gars, izej no šī cilvēka!</verse>
        <verse osisID='Mark.5.9'>Un Viņš tam jautāja: Kāds tavs vārds? Un tas atbildēja Viņam: Leģions mans vārds, jo mēs esam daudz.</verse>
        <verse osisID='Mark.5.10'>Un tas Viņu ļoti lūdza, lai Viņš tos no šī apgabala neizdzītu.</verse>
        <verse osisID='Mark.5.11'>Bet tur pie kalna ganījās liels cūku bars.</verse>
        <verse osisID='Mark.5.12'>Un gari lūdza Viņu, sacīdami: Sūti mūs cūkās, lai mēs tanīs ieejam!</verse>
        <verse osisID='Mark.5.13'>Un Jēzus tūdaļ atļāva tiem. Un nešķīstie gari izgāja un iegāja cūkās, un cūku bars, kurā bija ap divi tūkstoši, lielā ātrumā metās jūrā un noslīka.</verse>
        <verse osisID='Mark.5.14'>Bet to gani aizbēga un pastāstīja pilsētā un laukos. Un iedzīvotāji izgāja raudzīt, kas noticis.</verse>
        <verse osisID='Mark.5.15'>Un viņi nāca pie Jēzus un redzēja to, kas tika ļaunā gara mocīts, sēžam apģērbtu un pilnā prātā; un tie ļoti nobijās.</verse>
        <verse osisID='Mark.5.16'>Un tie, kas to bija redzējuši, stāstīja viņiem, kas notika ar ļaunā gara apsēsto un cūkām.</verse>
        <verse osisID='Mark.5.17'>Un tie sāka Viņu lūgt, lai Viņš aizietu no to robežām.</verse>
        <verse osisID='Mark.5.18'>Bet kad Viņš kāpa laivā, sāka Viņu lūgt tas, kas bija ļaunā gara apsēts, lai tas varētu palikt pie Viņa.</verse>
        <verse osisID='Mark.5.19'>Un Viņš tam neatļāva, bet sacīja tam: Ej savās mājās pie savējiem un pasludini viņiem, kādas lielas lietas Kungs tev darījis un ka Viņš par tevi apžēlojies!</verse>
        <verse osisID='Mark.5.20'>Un viņš aizgāja un desmit pilsētu apgabalā sāka sludināt, ko Jēzus viņam darījis, un visi brīnījās.</verse>
        <verse osisID='Mark.5.21'>Un kad Jēzus atkal laivā pārcēlās pāri jūrai, pie Viņa sapulcējās liels ļaužu pulks; un Viņš bija pie jūras.</verse>
        <verse osisID='Mark.5.22'>Un nāca pie Viņa viens no sinagogas priekšniekiem, Jairs vārdā, un, redzēdams Viņu, krita pie Viņa kājām,</verse>
        <verse osisID='Mark.5.23'>Un ļoti Viņu lūdza, sacīdams: Mana meitiņa ir pie miršanas; nāc, uzliec viņai savu roku, lai tā kļūtu vesela un dzīvotu!</verse>
        <verse osisID='Mark.5.24'>Un Viņš aizgāja kopā ar to. Un daudz ļaužu sekoja Viņam un drūzmējās ap Viņu.</verse>
        <verse osisID='Mark.5.25'>Un bija sieviete, kas divpadsmit gadu cieta no asins tecēšanas.</verse>
        <verse osisID='Mark.5.26'>Tā bija daudz cietusi no daudziem ārstiem un bija iztērējusi visu savu mantu, bet, palīdzību neatradusi, bija nonākusi vēl ļaunākā stāvoklī.</verse>
        <verse osisID='Mark.5.27'>Viņa, izdzirdusi par Jēzu, nāca ļaužu pulkā un no mugurpuses pieskārās Viņa drēbēm.</verse>
        <verse osisID='Mark.5.28'>Jo tā sacīja: Ja tikai pieskaršos Viņa drēbēm, es kļūšu vesela.</verse>
        <verse osisID='Mark.5.29'>Un tūdaļ viņas asins avots izsīka; un viņa sajuta savās miesās, ka tā no šīs kaites izdziedināta.</verse>
        <verse osisID='Mark.5.30'>Un Jēzus tūdaļ, sevī nomanīdams, ka spēks no Viņa izgājis, pagriezās pret ļaudīm un sacīja: Kas skāra manas drēbes?</verse>
        <verse osisID='Mark.5.31'>Un Viņa mācekļi sacīja Viņam: Tu redzi, ka ļaudis spiežas pie Tevis, un Tu saki: kas man pieskārās?</verse>
        <verse osisID='Mark.5.32'>Un Viņš apskatījās, lai redzētu to, kas to bija darījusi.</verse>
        <verse osisID='Mark.5.33'>Bet sieviete, nobijusies un trīcēdama, zinādama, kas ar viņu noticis, nāca un krita Viņa priekšā zemē un teica Viņam visu patiesību.</verse>
        <verse osisID='Mark.5.34'>Bet Viņš tai sacīja: Meit, tava ticība tevi darījusi veselu! Ej mierā un esi vesela no savas kaites!</verse>
        <verse osisID='Mark.5.35'>Viņam vēl runājot, nāca pie sinagogas priekšnieka un sacīja: Tava meita jau mirusi, ko vēl apgrūtini Mācītāju?</verse>
        <verse osisID='Mark.5.36'>Bet Jēzus, izdzirdis vārdus, kas bija sacīti, teica sinagogas priekšniekam: Nebīsties, tikai tici!</verse>
        <verse osisID='Mark.5.37'>Un Viņš neļāva nevienam sev līdz iet, kā vien Pēterim un Jēkabam, un Jānim, Jēkaba brālim.</verse>
        <verse osisID='Mark.5.38'>Un viņi nonāca sinagogas priekšnieka namā; un Viņš redzēja uzbudinājumu un tos, kas raudāja un daudz vaimanāja.</verse>
        <verse osisID='Mark.5.39'>Un Viņš, iegājis, sacīja tiem: Ko jūs trokšņojat un raudat? Meitiņa nav mirusi, bet guļ.</verse>
        <verse osisID='Mark.5.40'>Un tie izsmēja Viņu. Bet Viņš, visus izraidījis, paņēma līdz meitiņas tēvu un māti, un tos, kas ar Viņu bija, un iegāja, kur meitiņa gulēja.</verse>
        <verse osisID='Mark.5.41'>Un Viņš, satvēris meitiņas roku, sacīja tai: Talita, kumi! Tulkojumā: Meitiņ, es tev saku, celies augšām!</verse>
        <verse osisID='Mark.5.42'>Un meitiņa tūlīt uzcēlās un staigāja, jo tā bija divpadsmit gadus veca. Un tos pārņēma liels izbrīns.</verse>
        <verse osisID='Mark.5.43'>Un Viņš tiem stingri piekodināja, lai neviens par to neuzzinātu; un Viņš lika dot tai ēst.</verse>
      </chapter>
      <chapter osisID='Mark.6'>
        <verse osisID='Mark.6.1'>Un Viņš, izgājis no turienes, gāja uz savu dzimteni; un Viņa mācekļi sekoja Viņam.</verse>
        <verse osisID='Mark.6.2'>Un, kad atnāca sabats, Viņš sāka mācīt sinagogā; un daudzi, Viņu dzirdēdami, brīnījās par Viņa mācību, sacīdami: No kurienes Viņam tas viss? Un kas tā par gudrību, kas Viņam dota, un tādi brīnumi, kas notiek ar Viņa rokām?</verse>
        <verse osisID='Mark.6.3'>Vai Viņš nav galdnieks, Marijas dēls, Jēkaba un Jāzepa, un Jūdas, un Sīmaņa brālis? Un vai Viņa māsas nav šeit pie mums? Un tie ieļaunojās no Viņa.</verse>
        <verse osisID='Mark.6.4'>Un Jēzus sacīja viņiem: Nekur pravietis nav bez cieņas, izņemot savu dzimteni, savu māju un savus radus.</verse>
        <verse osisID='Mark.6.5'>Un Viņš tur nevarēja darīt nevienu brīnumu, tik vien nedaudzus slimniekus Viņš dziedināja, uzlikdams rokas.</verse>
        <verse osisID='Mark.6.6'>Un Viņš brīnījās par viņu neticību; un mācīdams Viņš apstaigāja apkārtnes miestus.</verse>
        <verse osisID='Mark.6.7'>Un Viņš aicināja tos divpadsmit, un sāka tos sūtīt pa diviem, un deva tiem varu pār nešķīstajiem gariem.</verse>
        <verse osisID='Mark.6.8'>Un Viņš pavēlēja tiem nekā neņemt ceļā līdz: ne somu, ne maizi, ne naudu jostā, bet tikai spieķi,</verse>
        <verse osisID='Mark.6.9'>Un apaut sandales un neuzvilkt divus svārkus.</verse>
        <verse osisID='Mark.6.10'>Un Viņš tiem sacīja: Kur jūs kādā mājā ieiesiet, tur palieciet, kamēr no turienes iziesiet.</verse>
        <verse osisID='Mark.6.11'>Un ja kāds jūs neuzņemtu un jūs neuzklausītu, iziedami no turienes, nokratiet putekļus no savām kājām tiem par liecību!</verse>
        <verse osisID='Mark.6.12'>Un viņi izgāja un sludināja grēku gandarīšanu.</verse>
        <verse osisID='Mark.6.13'>Un viņi izdzina daudz ļauno garu un daudzus slimos svaidīja ar eļļu, un darīja tos veselus.</verse>
        <verse osisID='Mark.6.14'>Ķēniņš Herods dzirdēja (jo Viņa vārds bija kļuvis zināms), un sacīja, ka Jānis Kristītājs uzcēlies no miroņiem, un tāpēc tādi brīnumspēki darbojas Viņā.</verse>
        <verse osisID='Mark.6.15'>Bet citi sacīja, ka Viņš ir Elijs. Bet citi runāja, ka Viņš ir pravietis vai viens no praviešiem.</verse>
        <verse osisID='Mark.6.16'>To dzirdot, Herods sacīja: Jānis, kam es galvu nocirtu, ir uzcēlies no miroņiem.</verse>
        <verse osisID='Mark.6.17'>Jo Herods pats sūtīja un apcietināja Jāni, un saistīja viņu cietumā Herodijas, sava brāļa Filipa sievas dēļ, jo viņš to bija apprecējis.</verse>
        <verse osisID='Mark.6.18'>Jo Jānis sacīja Herodam: Tu nedrīksti turēt pie sevis sava brāļa sievu.</verse>
        <verse osisID='Mark.6.19'>Bet Herodija nīda viņu un gribēja to nonāvēt, bet nevarēja.</verse>
        <verse osisID='Mark.6.20'>Jo Herods no Jāņa bijās, zinādams, ka Viņš ir taisnīgs un svēts vīrs, un sargāja viņu; un, to uzklausījis, daudz darīja un labprāt viņā klausījās.</verse>
        <verse osisID='Mark.6.21'>Un kad pienāca attiecīga diena, Herods savā dzimšanas dienā Galilejas lielkungiem un kara virsniekiem, un augstajiem sarīkoja mielastu.</verse>
        <verse osisID='Mark.6.22'>Un Herodijas meita ienāca un dejoja, un patika Herodam un tiem, kas kopā atradās pie galda. Tad ķēniņš sacīja meitenei: Prasi no manis, ko gribēdama, un es tev to došu.</verse>
        <verse osisID='Mark.6.23'>Un viņš tai zvērēja: Visu, ko tu prasīsi, es tev došu, kaut vai pusi no savas valsts.</verse>
        <verse osisID='Mark.6.24'>Bet tā izgāja un sacīja savai mātei: Ko lai es prasu? Bet tā sacīja: Jāņa Kristītāja galvu.</verse>
        <verse osisID='Mark.6.25'>Un kad viņa tūlīt steigšus iegāja pie ķēniņa, tā prasīja, sacīdama: Es gribu, ka tu tūdaļ dotu man bļodā Jāņa Kristītāja galvu.</verse>
        <verse osisID='Mark.6.26'>Un ķēniņš noskuma, bet zvēresta un to dēļ, kas bija pie galda, viņš negribēja to apbēdināt.</verse>
        <verse osisID='Mark.6.27'>Un tas nosūtīja bendi un pavēlēja atnest bļodā viņa galvu. Un tas cietumā nocirta viņam galvu.</verse>
        <verse osisID='Mark.6.28'>Un atnesa viņa galvu bļodā un deva to meitenei; un meitene atdeva to savai mātei.</verse>
        <verse osisID='Mark.6.29'>Un kad viņa mācekļi to dzirdēja, tie nāca, paņēma viņa miesas un ielika tās kapā.</verse>
        <verse osisID='Mark.6.30'>Un apustuļi, sapulcējušies pie Jēzus, pastāstīja Viņam visu, ko tie bija darījuši un mācījuši.</verse>
        <verse osisID='Mark.6.31'>Un Viņš tiem sacīja: Nāciet savrup vientuļā vietā un atpūtieties drusku! Jo daudz bija to, kas nāca un gāja, un viņiem nebija pat laika ēšanai.</verse>
        <verse osisID='Mark.6.32'>Un viņi, iekāpuši laivā, aizbrauca savrup vientuļā vietā.</verse>
        <verse osisID='Mark.6.33'>Un tie redzēja viņus aizbraucam, un daudzi uzzināja to. Un tie kājām no visām pilsētām saskrēja tur, aizsteidzoties viņiem priekšā.</verse>
        <verse osisID='Mark.6.34'>Un Jēzus, izkāpdams malā, redzēja daudz ļaužu; un Viņam kļuva to žēl, jo tie bija kā avis, kam nav gana; un Viņš daudz mācīja tos.</verse>
        <verse osisID='Mark.6.35'>Un kad pienāca vēla stunda, Viņa mācekļi piegāja un sacīja: Šī vieta ir tuksnešaina, un diena jau pagājusi;</verse>
        <verse osisID='Mark.6.36'>Atlaid viņus, lai tie iet tuvākajās sētās un miestos un lai pērk sev barību ēšanai!</verse>
        <verse osisID='Mark.6.37'>Bet Viņš atbildēja tiem un sacīja: Dodiet jūs viņiem ēst! Un tie sacīja Viņam: Mēs iesim un nopirksim par divi simts dēnārijiem maizi un dosim viņiem ēst.</verse>
        <verse osisID='Mark.6.38'>Un Viņš sacīja tiem: Cik maizes jums ir? Ejiet un palūkojiet! Un viņi uzzinājuši sacīja: Piecas un divas zivis.</verse>
        <verse osisID='Mark.6.39'>Un Viņš tiem pavēlēja, lai tie visus nosēdina zaļajā zālē.</verse>
        <verse osisID='Mark.6.40'>Un apsēdās rindās pa simtiem un pa piecdesmit.</verse>
        <verse osisID='Mark.6.41'>Un Viņš, paņēmis piecas maizes un divas zivis, pacēla acis pret debesīm, svētīja un lauza maizi, un deva saviem mācekļiem, lai tie viņiem liek priekšā; arī divas zivis Viņš sadalīja visiem.</verse>
        <verse osisID='Mark.6.42'>Un visi ēda un paēda.</verse>
        <verse osisID='Mark.6.43'>Un tie savāca divpadsmit pilnus grozus ar pārpalikušajām druskām un zivīm.</verse>
        <verse osisID='Mark.6.44'>Bet to, kas ēda, bija pieci tūkstoši vīru.</verse>
        <verse osisID='Mark.6.45'>Un Viņš tūdaļ lika saviem mācekļiem kāpt laivā un pirms Viņa pārcelties pāri jūrai uz Betsaidu, kamēr Viņš atlaidīs ļaudis.</verse>
        <verse osisID='Mark.6.46'>Un Viņš, atlaidis tos, uzgāja kalnā Dievu lūgt.</verse>
        <verse osisID='Mark.6.47'>Un kad vakars metās, laiva bija jūras vidū un Viņš viens pats uz zemes.</verse>
        <verse osisID='Mark.6.48'>Un Viņš redzēja tos strādājam airējot, jo bija pretvējš; un ap ceturto nakts sardzes maiņu Viņš, iedams pa jūru, gāja pie tiem un gribēja paiet tiem garām.</verse>
        <verse osisID='Mark.6.49'>Bet tie, redzot Viņu pa jūras virsu staigājam, noturēja Viņu par parādību un kliedza.</verse>
        <verse osisID='Mark.6.50'>Jo visi Viņu redzēja un izbijās. Un Viņš tūdaļ uzrunāja tos un tiem sacīja: Nomierinieties, es esmu, nebīstieties!</verse>
        <verse osisID='Mark.6.51'>Un Viņš iekāpa pie tiem laivā; un vējš apklusa. Bet viņi vēl vairāk sevī brīnījās.</verse>
        <verse osisID='Mark.6.52'>Jo viņi nesaprata notikumu ar maizēm; un viņu sirdis bija akluma skartas.</verse>
        <verse osisID='Mark.6.53'>Un pārcēlušies viņi nāca Ģenezaretes zemē un piestājās malā.</verse>
        <verse osisID='Mark.6.54'>Kad viņi izkāpa no laivas, ļaudis tūlīt pazina Viņu.</verse>
        <verse osisID='Mark.6.55'>Un tie skrēja pa visu to apgabalu un sāka gultās nest tos, kas slimoja, turp, kur tie dzirdēja Viņu esam.</verse>
        <verse osisID='Mark.6.56'>Un kur vien Viņš iegāja miestos vai ciemos, vai pilsētās, visur tie lika neveselos ielās un lūdza Viņu atļaut pieskarties Viņa drēbju šuvei; un kas Viņam pieskārās, tie kļuva veseli.</verse>
      </chapter>
      <chapter osisID='Mark.7'>
        <verse osisID='Mark.7.1'>Un pie Viņa sapulcējās farizeji un daži no Jeruzalemes atnākušie rakstu mācītāji.</verse>
        <verse osisID='Mark.7.2'>Un tie, redzēdami dažus no Viņa mācekļiem netīrām, tas ir, nemazgātām rokām maizi ēdam, ņēma to ļaunā.</verse>
        <verse osisID='Mark.7.3'>Jo farizeji un visi jūdi neēd, pirms tie, turēdamies pie senču ieražām, nav vairākkārt nomazgājuši rokas.</verse>
        <verse osisID='Mark.7.4'>Un tie, pārnākuši no tirgus, neēd, kamēr nav mazgājušies; un ir vēl daudz cita, kas tiem uzdots pildīt: kā biķeru, krūžu, vara trauku un guļamvietu mazgāšana.</verse>
        <verse osisID='Mark.7.5'>Un farizeji un rakstu mācītāji jautāja Viņam: Kāpēc Tavi mācekļi nedzīvo pēc senču ieražām, bet ēd maizi, nemazgājuši rokas?</verse>
        <verse osisID='Mark.7.6'>Bet Viņš tiem atbildēja un sacīja: Isajs labi pravietojis par jums, liekuļiem, kā ir rakstīts: Šī tauta godina mani lūpām, bet viņu sirdis ir tālu no manis.</verse>
        <verse osisID='Mark.7.7'>Velti viņi mani cienī, mācot cilvēku mācības un likumus. (Is.29,13)</verse>
        <verse osisID='Mark.7.8'>Dieva bausli atmetuši, jūs pildāt cilvēku ieražas: krūžu un kausu mazgāšanas un daudz ko citu šim līdzīgu jūs darāt.</verse>
        <verse osisID='Mark.7.9'>Un Viņš tiem sacīja: Vai labi, ka jūs Dieva bausli padarāt nesaistošu, lai pildītu savas ieražas?</verse>
        <verse osisID='Mark.7.10'>Jo Mozus saka: Godā savu tēvu un māti! Un kas nolād tēvu un māti, tam būs mirt.</verse>
        <verse osisID='Mark.7.11'>Bet jūs sakāt: Ja kāds sacītu tēvam un mātei: Korban, tas ir: Upura dāvana lai būs tas, kas tev no manis varētu par labu nākt,</verse>
        <verse osisID='Mark.7.12'>Tad jūs neļaujat viņam vairs nekā darīt sava tēva un mātes labā,</verse>
        <verse osisID='Mark.7.13'>Atceldami Dieva vārdu ar jūsu ieražām, ko jūs esat ieveduši. Un daudz šim līdzīga jūs darāt.</verse>
        <verse osisID='Mark.7.14'>Un atkal Viņš, pieaicinājis ļaudis, tiem sacīja: Klausieties mani visi un saprotiet!</verse>
        <verse osisID='Mark.7.15'>Nekas cilvēku nevar sagānīt, kas no ārienes viņā ieiet, bet kas no cilvēka iziet, tas ir, kas cilvēku apgāna.</verse>
        <verse osisID='Mark.7.16'>Ja kam ir ausis dzirdēšanai, lai dzird!</verse>
        <verse osisID='Mark.7.17'>Un kad Viņš aizgāja no ļaudīm namā, Viņa mācekļi jautāja Viņam par šo līdzību.</verse>
        <verse osisID='Mark.7.18'>Un Viņš tiem sacīja: Tā arī jūs vēl esat neprašas? Vai jūs nesaprotat, ka viss, kas no ārienes ieiet cilvēkā, nevar to apgānīt?</verse>
        <verse osisID='Mark.7.19'>Jo tas neieiet viņa sirdī, bet nonāk vēderā un iziet laukā, tīrīdams katru barību.</verse>
        <verse osisID='Mark.7.20'>Bet Viņš sacīja: Kas no cilvēka iziet, tas apgāna cilvēku.</verse>
        <verse osisID='Mark.7.21'>Jo no iekšienes, no cilvēka sirds iziet ļaunās domas, laulības pārkāpšana, nešķīstības, slepkavības.</verse>
        <verse osisID='Mark.7.22'>Zādzības, mantkārība, blēdības, viltība, nekaunība, skaudīga acs, Dieva zaimošana, lepnība, vieglprātība.</verse>
        <verse osisID='Mark.7.23'>Visi šie ļaunumi iziet no iekšienes; un tie apgāna cilvēku.</verse>
        <verse osisID='Mark.7.24'>Un Viņš cēlies aizgāja no turienes uz Tiras un Sidonas apgabalu; un, iegājis kādā namā, Viņš vēlējās, lai neviens to nezinātu; bet Viņš nevarēja palikt apslēpts.</verse>
        <verse osisID='Mark.7.25'>Un tūdaļ kāda sieviete, kuras meitiņa bija ļaunā gara apsēsta, izdzirdusi par Viņu, iegāja un krita pie Viņa kājām.</verse>
        <verse osisID='Mark.7.26'>Bet šī sieviete bija pagāniete, pēc dzimuma sirofeniķiete. Un tā lūdza Viņu, lai Viņš izdzen ļauno garu no viņas meitas.</verse>
        <verse osisID='Mark.7.27'>Viņš tai sacīja: Pagaidi, lai vispirms bērni tiek paēdināti, jo nav labi atņemt maizi bērniem un nomest to sunīšiem.</verse>
        <verse osisID='Mark.7.28'>Bet tā atbildēja un sacīja Viņam: Jā gan, Kungs, jo arī sunīši ēd zem galda no bērnu druskām.</verse>
        <verse osisID='Mark.7.29'>Un Viņš tai sacīja: Šī vārda dēļ ej! Ļaunais gars ir izgājis no tavas meitas.</verse>
        <verse osisID='Mark.7.30'>Un tā, nogājusi savās mājās, atrada meitiņu gultā guļam; un ļaunais gars viņu bija atstājis. </verse>
        <verse osisID='Mark.7.31'>Un atkal Viņš, izgājis no Tiras robežām, nāca caur Sidonu pie Galilejas jūras desmit pilsētu robežās.</verse>
        <verse osisID='Mark.7.32'>Un pie Viņa atveda kurlmēmo un lūdza Viņu, lai Viņš tam uzliek roku.</verse>
        <verse osisID='Mark.7.33'>Un Viņš, paņēmis to savrup no ļaudīm, ielika savus pirkstus tā ausīs; un Viņš izspļāvis aizskāra tā mēli.</verse>
        <verse osisID='Mark.7.34'>Un Viņš, pacēlis acis pret debesīm, nopūtās un sacīja tam: Efeta, tas ir: atveries!</verse>
        <verse osisID='Mark.7.35'>Un tūdaļ viņa ausis atvērās, un viņa mēles saite atraisījās, un viņš runāja pareizi.</verse>
        <verse osisID='Mark.7.36'>Un Viņš tiem pavēlēja par to nevienam nesacīt. Bet jo vairāk Viņš liedza, jo vairāk tie sludināja.</verse>
        <verse osisID='Mark.7.37'>Un jo vairāk tie brīnījās, sacīdami: Viņš visu labi darījis: kurliem deva dzirdi un mēmiem - spējas runāt.</verse>
      </chapter>
      <chapter osisID='Mark.8'>
        <verse osisID='Mark.8.1'>Tanīs dienās, kad daudz ļaužu bija kopā un tiem nebija ko ēst, Viņš, saaicinājis mācekļus, sacīja tiem:</verse>
        <verse osisID='Mark.8.2'>Man žēl šo ļaužu, jo, lūk, viņi jau trīs dienas paliek pie manis, un viņiem nav ko ēst.</verse>
        <verse osisID='Mark.8.3'>Un ja es tos atlaidīšu mājās neēdušus, tie ceļā nonīks, jo daži no viņiem nākuši no tālienes.</verse>
        <verse osisID='Mark.8.4'>Un Viņa mācekļi atbildēja Viņam: Kas šos var paēdināt ar maizi še, tuksnesī?</verse>
        <verse osisID='Mark.8.5'>Un Viņš jautāja tiem: Cik jums ir maizes? Tie atbildēja: Septiņas.</verse>
        <verse osisID='Mark.8.6'>Un Viņš pavēlēja ļaudīm apmesties zemē. Un, paņēmis septiņas maizes, Viņš pateicās, lauza un deva tās saviem mācekļiem, lai viņi ceļ priekšā; un viņi cēla tās ļaudīm priekšā.</verse>
        <verse osisID='Mark.8.7'>Un viņiem bija nedaudz zivtiņu; un tās Viņš svētīja un pavēlēja celt priekšā.</verse>
        <verse osisID='Mark.8.8'>Un viņi ēda un paēda, un pielasīja ar atlikušajām druskām septiņus grozus.</verse>
        <verse osisID='Mark.8.9'>Bet to, kas ēda, bija tūkstoši četri; un tad Viņš tos atlaida.</verse>
        <verse osisID='Mark.8.10'>Un tūdaļ Viņš ar saviem mācekļiem, iekāpis laivā, nonāca Dalmanutas robežās.</verse>
        <verse osisID='Mark.8.11'>Un farizeji izgājuši sāka strīdēties ar Viņu un, Viņu kārdinādami, prasīja no Viņa zīmi no debesīm.</verse>
        <verse osisID='Mark.8.12'>Un Viņš nopūtās savā garā un sacīja: Ko šī cilts meklē zīmi? Patiesi es jums saku: šai ciltij nekāda zīme netiks dota.</verse>
        <verse osisID='Mark.8.13'>Un Viņš, tos atlaidis, atkal iekāpa laivā un pārcēlās otrā malā.</verse>
        <verse osisID='Mark.8.14'>Un viņi bija aizmirsuši paņemt līdz maizi; un viņiem laivā nebija vairāk līdz kā viena maize.</verse>
        <verse osisID='Mark.8.15'>Un Viņš tiem piekodināja un sacīja: Skatieties un sargieties no farizeju rauga un Heroda rauga!</verse>
        <verse osisID='Mark.8.16'>Un viņi domāja un savā starpā runāja: Tas tāpēc, ka mums nav maizes.</verse>
        <verse osisID='Mark.8.17'>To nomanīdams, Jēzus sacīja viņiem: Ko jūs domājat, ka jums maizes nav? Vai jūs vēl nemanāt, nedz noprotat? Vai jums sirds vēl nocietināta?</verse>
        <verse osisID='Mark.8.18'>Jums ir acis, bet jūs neredzat; jums ir ausis, bet jūs nedzirdat? Un jūs neatminaties,</verse>
        <verse osisID='Mark.8.19'>Kad es piecas maizes lauzu pieciem tūkstošiem, cik grozu jūs savācāt pilnus druskām? Tie Viņam saka: Divpadsmit.</verse>
        <verse osisID='Mark.8.20'>Kad es lauzu septiņas maizes četriem tūkstošiem: cik grozu jūs savācāt ar druskām? Un tie sacīja Viņam: Septiņus.</verse>
        <verse osisID='Mark.8.21'>Un Viņš tiem sacīja: Kā tad jūs vēl nesaprotat?</verse>
        <verse osisID='Mark.8.22'>Un viņi nonāca Betsaidā; un pie Viņa atveda neredzīgo un lūdza Viņu, lai Viņš tam pieskartos.</verse>
        <verse osisID='Mark.8.23'>Un Viņš, paņēmis neredzīgo aiz rokas, izveda to ārpus miesta; ar siekalām apslapinājis viņa acis un uzlicis tam savas rokas, Viņš jautāja, vai viņš ko redzot?</verse>
        <verse osisID='Mark.8.24'>Un tas, atvēris acis, sacīja: Es redzu cilvēkus kā kokus staigājam.</verse>
        <verse osisID='Mark.8.25'>Tad Viņš atkal uzlika rokas uz tā acīm; un tas sāka redzēt. Un tas kļuva vesels, tā ka visu skaidri redzēja.</verse>
        <verse osisID='Mark.8.26'>Un Viņš sūtīja to mājās, sacīdams: Ej savās mājās un, kad ieiesi miestā, nesaki nevienam!</verse>
        <verse osisID='Mark.8.27'>Un Jēzus un Viņa mācekļi aizgāja uz Filipa Cesarijas miestiem; un Viņš ceļā jautāja saviem mācekļiem, tiem sacīdams: Ko ļaudis saka? Kas es esmu?</verse>
        <verse osisID='Mark.8.28'>Tie atbildēja Viņam un sacīja: Jānis Kristītājs, citi  Elijs, bet citi  ka viens no praviešiem.</verse>
        <verse osisID='Mark.8.29'>Tad Viņš tiem sacīja: Bet par ko jūs mani turat? Pēteris atbildēja un sacīja Viņam: Tu esi Kristus.</verse>
        <verse osisID='Mark.8.30'>Un Viņš tiem piekodināja, lai tie par Viņu nevienam nekā nesaka.</verse>
        <verse osisID='Mark.8.31'>Un Viņš sāka tos mācīt, ka Cilvēka Dēlam būs daudz jācieš un jākļūst vecāko un augsto priesteru, un rakstu macītāju atmestam un nonāvētam, un pēc trim dienām Viņš celsies no miroņiem.</verse>
        <verse osisID='Mark.8.32'>Un Viņš runāja šos vārdus atklāti. Un Pēteris, paņēmis savrup Viņu, sāka Viņu apsaukt.</verse>
        <verse osisID='Mark.8.33'>Viņš, pagriezies un savus mācekļus uzlūkojis, piedraudēja Pēterim, sacīdams: Atkāpies no manis, sātan, jo tu neizproti dievišķo, bet cilvēcīgo!</verse>
        <verse osisID='Mark.8.34'>Un Viņš, pieaicinājis ļaudis līdz ar saviem mācekļiem, sacīja tiem: Ja kas man grib sekot, lai aizliedz pats sevi, lai ņem savu krustu un seko man!</verse>
        <verse osisID='Mark.8.35'>Un kas savu dzīvību grib glābt, tas to pazaudēs; bet kas savu dzīvību pazaudēs manis un evaņģēlija labad, tas to izglābs.</verse>
        <verse osisID='Mark.8.36'>Jo kāds labums cilvēkam, ja viņš iemantotu visu pasauli, bet savai dvēselei darīs zaudējumu?</verse>
        <verse osisID='Mark.8.37'>Vai kādu maiņas pretvērtību cilvēks dos par savu dvēseli?</verse>
        <verse osisID='Mark.8.38'>Ja kas manis un manu vārdu dēļ kaunēsies šīs laulības pārkāpējas un grēcīgās cilts priekšā, tā dēļ arī Cilvēks Dēls kaunēsies, kad Viņš ar saviem eņģeļiem nāks sava Tēva godībā.</verse>
        <verse osisID='Mark.8.39'>Un Viņš tiem sacīja: Patiesi es jums saku, ka daži no šeit stāvošajiem nāvi nebaudīs, pirms tie nebūs redzējuši Dieva valstību spēkā atnākam.</verse>
      </chapter>
      <chapter osisID='Mark.9'>
        <verse osisID='Mark.9.1'>Un pēc sešām dienām Jēzus ņēma līdz Pēteri un Jēkabu, un Jāni un veda viņus vienus savrup augstā kalnā, un tika apskaidrots viņu priekšā.</verse>
        <verse osisID='Mark.9.2'>Un Viņa drēbes kļuva spožas un ļoti baltas kā sniegs, kādas neviens balinātājs virs zemes nevar izbalināt.</verse>
        <verse osisID='Mark.9.3'>Un viņiem parādījās Elijs ar Mozu un runāja ar Jēzu.</verse>
        <verse osisID='Mark.9.4'>Un Pēteris griezās pie Jēzus un sacīja: Mācītāj, labi mums šeit būt; mēs taisīsim trīs teltis: Tev vienu, Mozum vienu un Elijam vienu!</verse>
        <verse osisID='Mark.9.5'>Jo viņš nezināja, ko viņš runāja, jo tie bija pārbijušies.</verse>
        <verse osisID='Mark.9.6'>Un padebess tos apēnoja, un no padebess nāca balss, sacīdama: Šis ir mans vismīļais Dēls; klausiet Viņu!</verse>
        <verse osisID='Mark.9.7'>Un viņi, tūdaļ apskatījušies, vairs nevienu pie sevis neredzēja, kā tikai Jēzu.</verse>
        <verse osisID='Mark.9.8'>Un Viņš, tiem no kalna nokāpjot, pavēlēja nevienam par redzēto nestāstīt, pirms Cilvēka Dēls nebūs no miroņiem augšāmcēlies.</verse>
        <verse osisID='Mark.9.9'>Un viņi vārdu paturēja sevī, savā starpā pārrunādami, kas tas ir, kad Viņš būs no miroņiem augšāmcēlies.</verse>
        <verse osisID='Mark.9.10'>Un tie jautāja Viņam, sacīdami: Kā tad farizeji un rakstu mācītāji saka, ka iepriekš jānāk Elijam?</verse>
        <verse osisID='Mark.9.11'>Viņš atbildēja un sacīja tiem: Elijs, protams, iepriekš atnācis, visu atjaunos, tāpat kā arī par Cilvēka Dēlu ir rakstīts, ka Viņam daudz būs jācieš un jātop nicinātam?</verse>
        <verse osisID='Mark.9.12'>Bet es jums saku, ka arī Elijs ir nācis, un tie viņam darīja, ko gribēdami, kā par to rakstīts.</verse>
        <verse osisID='Mark.9.13'>Un Viņš, atnācis pie saviem mācekļiem, redzēja lielu ļaužu pulku ap tiem un rakstu mācītājus, strīdoties ar viņiem.</verse>
        <verse osisID='Mark.9.14'>Un tiklīdz visi ļaudis ieraudzīja Jēzu, tie brīnījās un nobijās, un pieskrējuši sveicināja Viņu.</verse>
        <verse osisID='Mark.9.15'>Un Viņš jautāja tiem: Ko jūs savā starpā strīdaties?</verse>
        <verse osisID='Mark.9.16'>Un viens no ļaužu pulka atbildēja un sacīja: Mācītāj, es atvedu pie Tevis savu mēmā gara apsēsto dēlu.</verse>
        <verse osisID='Mark.9.17'>Un kur vien tas viņu sagrābj, tas to met zemē, un viņš puto un griež zobus, un sastingst. Un es Taviem mācekļiem sacīju, lai viņi to izdzen, bet viņi nevarēja.</verse>
        <verse osisID='Mark.9.18'>Viņš tiem atbildēja un sacīja: Ak, neticīgā cilts! Cik ilgi es pie jums būšu? Cik ilgi es jūs cietīšu? Vediet to pie manis!</verse>
        <verse osisID='Mark.9.19'>Un viņi to atveda. Un kad Viņš to redzēja, gars tūdaļ to raustīja; un tas, zemē nokritis, putodamies vārtījās.</verse>
        <verse osisID='Mark.9.20'>Un Viņš jautāja tā tēvam: Cik ilgs laiks ir, kamēr tam tā noticis? Un tas atbildēja: No bērnības.</verse>
        <verse osisID='Mark.9.21'>Un bieži tas viņu metis ugunī un ūdenī, lai viņu nogalinātu. Bet ja Tu ko spēj, tad palīdzi un apžēlojies par mums!</verse>
        <verse osisID='Mark.9.22'>Bet Jēzus viņam sacīja: Ja tu spēj ticēt. Kas tic, tam viss iespējams.</verse>
        <verse osisID='Mark.9.23'>Un tūdaļ zēna tēvs iesaucās un raudādams sacīja: Es ticu, Kungs, palīdzi manai neticībai!</verse>
        <verse osisID='Mark.9.24'>Un Jēzus, redzēdams ļaudis sapulcējoties, piedraudēja nešķīstajam garam un sacīja tam: Tu kurlais un mēmais gars, es tev pavēlu: izej no viņa un vairs tanī neieej!</verse>
        <verse osisID='Mark.9.25'>Un tas, kliegdams un stipri viņu raustīdams, izgāja no tā; un viņš kļuva kā mironis, tā ka daudzi sacīja: Viņš ir miris.</verse>
        <verse osisID='Mark.9.26'>Bet Jēzus, satvēris viņu aiz rokas, pacēla to; un viņš piecēlās.</verse>
        <verse osisID='Mark.9.27'>Un kad Viņš iegāja namā, mācekļi, vienatnē būdami, jautāja Viņam: Kāpēc mēs to nespējām izdzīt?</verse>
        <verse osisID='Mark.9.28'>Un Viņš tiem sacīja: Šī suga citādi nevar tikt izdzīta, kā tikai Dievu lūdzot un gavējot.</verse>
        <verse osisID='Mark.9.29'>Un tie, izgājuši no turienes, gāja cauri Galilejai; un Viņš nevēlējās, lai kāds par to zinātu.</verse>
        <verse osisID='Mark.9.30'>Bet Viņš mācīja savus mācekļus un sacīja tiem: Cilvēka Dēls tiks nodots ļaužu rokās; un tie Viņu nonāvēs; un pēc nogalināšanas Viņš trešajā dienā augšāmcelsies.</verse>
        <verse osisID='Mark.9.31'>Bet tie šo vārdu nesaprata un baidījās Viņam jautāt.</verse>
        <verse osisID='Mark.9.32'>Un viņi nonāca Kafarnaumā. Kad viņi bija namā, Viņš jautāja tiem: Par ko jūs ceļā runājāt?</verse>
        <verse osisID='Mark.9.33'>Bet viņi klusēja, jo tie ceļā savā starpā bija strīdējušies, kurš no tiem lielāks.</verse>
        <verse osisID='Mark.9.34'>Un Viņš, apsēdies, piesauca tos divpadsmit un sacīja tiem: Ja kas grib būt pirmais, tas būs no visiem pēdējais un visu kalps.</verse>
        <verse osisID='Mark.9.35'>Un Viņš ņēma bērnu, novietoja to viņu vidū un, to apskāvis, sacīja tiem:</verse>
        <verse osisID='Mark.9.36'>Kas vienu no šiem bērniem uzņem manā vārdā, tas mani uzņem; bet kas mani uzņem, tas neuzņem mani, bet to, kas mani sūtījis.</verse>
        <verse osisID='Mark.9.37'>Jānis Viņam atbildēja un sacīja: Mācītāj, mēs redzējām kādu, kas mums neseko, Tavā vārdā ļaunos garus izdzenam; un mēs viņam aizliedzām.</verse>
        <verse osisID='Mark.9.38'>Bet Jēzus sacīja: Neliedziet viņam, jo neviens nedara manā vārdā brīnumu, kas tūdaļ varētu par mani ļaunu runāt.</verse>
        <verse osisID='Mark.9.39'>Jo kas nav pret jums, tas ir ar jums.</verse>
        <verse osisID='Mark.9.40'>Jo kas jums pasniegs manā vārdā dzeršanai biķeri ūdens, tāpēc, ka jūs Kristum piederat, patiesi es jums saku, tam viņa alga nezudīs.</verse>
        <verse osisID='Mark.9.41'>Un ja kas apgrēcina vienu no šiem mazajiem, kas uz mani tic, tam būtu labāk, ja tam kaklā piekārtu dzirnakmeni un iemestu viņu jūrā.</verse>
        <verse osisID='Mark.9.42'>Un ja tevi apgrēcina tava roka, nocērt to: labāk tev kroplim ieiet dzīvībā, nekā ar divām rokām ieiet ellē, neizdzēšamā ugunī,</verse>
        <verse osisID='Mark.9.43'>Kur viņu tārps nemirst un uguns neizdziest.</verse>
        <verse osisID='Mark.9.44'>Un ja tava kāja tevi apgrēcina, tad nocērt to: labāk tev klibam ieiet mūžīgā dzīvībā, nekā tev divas kājas un tiec iemests ellē, neizdzēšamā ugunī, </verse>
        <verse osisID='Mark.9.45'>Kur viņu tārps nemirst un uguns neizdziest.</verse>
        <verse osisID='Mark.9.46'>Un ja tava acs tevi apgrēcina, izrauj to: labāk tev ir kā vienacim ieiet Dieva valstībā, nekā tev divas acis un tu tiec iemests elles ugunī, </verse>
        <verse osisID='Mark.9.47'>Kur viņu tārps nemirst un uguns neizdziest.</verse>
        <verse osisID='Mark.9.48'>Jo ikviens ugunī taps sālīts, un katrs upuris tiks sālī sālīts.</verse>
        <verse osisID='Mark.9.49'>Sāls ir laba, bet ja sāls paliek nederīga, ar ko jūs to padarīsiet derīgu? Turiet sāli sevī un uzturiet mieru savā starpā!</verse>
      </chapter>
      <chapter osisID='Mark.10'>
        <verse osisID='Mark.10.1'>Un Viņš, cēlies no turienes, nāca Jūdejas robežās, viņpus Jordānai; un atkal ļaužu pulki sapulcējās pie Viņa; un Viņš kā parasti mācīja tos.</verse>
        <verse osisID='Mark.10.2'>Un farizeji pienāca un, Viņu kārdinādami, jautāja: Vai vīrs drīkst šķirties no sievas?</verse>
        <verse osisID='Mark.10.3'>Bet Viņš atbildēdams sacīja tiem: Ko Mozus jums pavēlējis? </verse>
        <verse osisID='Mark.10.4'>Tie sacīja: Mozus atļāvis rakstīt šķiršanās grāmatu un šķirties. (5.Moz.24,1)</verse>
        <verse osisID='Mark.10.5'>Jēzus atbildēja un sacīja viņiem: Jūsu cietsirdības dēļ viņš jums šo likumu rakstījis.</verse>
        <verse osisID='Mark.10.6'>Bet no radīšanas sākuma Dievs viņus radīja kā vīrieti un sievieti. (1.Moz.1,27)</verse>
        <verse osisID='Mark.10.7'>Tāpēc cilvēks atstās savu tēvu un māti un paliks pie savas sievas. (1.Moz.2,24; Mt.19,5; 1.Kor.7,10; Ef.5,31)</verse>
        <verse osisID='Mark.10.8'>Un tie būs divi vienā miesā. Tātad viņi jau nav divi, bet viena miesa. (1.Kor.6,16)</verse>
        <verse osisID='Mark.10.9'>Tāpēc, ko Dievs savienojis, to cilvēkam nebūs šķirt.</verse>
        <verse osisID='Mark.10.10'>Un Viņa mācekļi mājās atkal jautāja Viņam par to pašu.</verse>
        <verse osisID='Mark.10.11'>Un Viņš tiem sacīja: Ja kas no savas sievas šķiras un citu precē, tas pārkāpj laulību ar viņu.</verse>
        <verse osisID='Mark.10.12'>Un ja sieva šķiras no sava vīra un iziet pie cita, tā pārkāpj laulību. (Lk.16,18; 1.Kor.7,10-11)</verse>
        <verse osisID='Mark.10.13'>Un Viņam atnesa bērniņus, lai Viņš tiem pieskartos, bet mācekļi norāja nesējus.</verse>
        <verse osisID='Mark.10.14'>Jēzus, tos redzēdams, saīga un sacīja viņiem: Laidiet bērniņus pie manis nākt un neliedziet viņiem, jo tādiem pieder Dieva valstība.</verse>
        <verse osisID='Mark.10.15'>Patiesi, es jums saku: kas Dieva valstību nepieņem kā bērns, tas tanī neieies. (Mt.18,3)</verse>
        <verse osisID='Mark.10.16'>Un Viņš tos apskāva un, uzlicis tiem rokas, tos svētīja.</verse>
        <verse osisID='Mark.10.17'>Un kad Viņš bija izgājis ceļā, kāds piesteidzās un, ceļos pret Viņu nometies, lūdza Viņu: Labais Mācītāj, kas man jādara, lai es iemantotu mūžīgo dzīvošanu?</verse>
        <verse osisID='Mark.10.18'>Bet Jēzus sacīja viņam: Kāpēc tu mani sauc par labo? Neviens nav labais, kā vienīgi Dievs.</verse>
        <verse osisID='Mark.10.19'>Tu baušļus zini: tev nebūs laulību pārkāpt, tev nebūs nokaut, tev nebūs zagt, tev nebūs nepatiesu liecību dot, tev nebūs krāpt, tev būs tēvu un māti godāt!</verse>
        <verse osisID='Mark.10.20'>Bet tas atbildēja un sacīja Viņam: Mācītāj, no savas jaunības es esmu visu to pildījis.</verse>
        <verse osisID='Mark.10.21'>Bet Jēzus, uzlūkodams viņu, iemīlēja to un sacīja tam: Viena tev trūkst: ej, pārdod visu, kas tev ir, un atdod nabagiem, un tev būs manta debesīs; un nāc, seko man!</verse>
        <verse osisID='Mark.10.22'>Tas, noskumis par šo vārdu, aizgāja bēdīgs, jo viņam bija daudz īpašumu.</verse>
        <verse osisID='Mark.10.23'>Un Jēzus apskatījies sacīja saviem mācekļiem: Cik grūti tiem, kam bagātība, ieiet Dieva valstībā!</verse>
        <verse osisID='Mark.10.24'>Bet mācekļi iztrūkās par Viņa vārdiem. Bet Jēzus atkal atbildēdams, sacīja tiem: Bērniņi, cik grūti ieiet Dieva valstībā tiem, kas paļaujas uz naudu!</verse>
        <verse osisID='Mark.10.25'>Vieglāk kamielim iziet caur adatas aci nekā bagātam ieiet Dieva valstībā.</verse>
        <verse osisID='Mark.10.26'>Tie vēl vairāk brīnījās un savā starpā runāja: Un kas tad var kļūt pestīts?</verse>
        <verse osisID='Mark.10.27'>Un Jēzus, viņus uzlūkodams, sacīja: Tas nav iespējams cilvēkiem, bet ne Dievam, jo Dievam viss ir iespējams. (Mt.19,26)</verse>
        <verse osisID='Mark.10.28'>Un Pēteris sāka Viņam runāt: Lūk, mēs visu atstājām un sekojām Tev. (Mt.19,27;Lk.18,28)</verse>
        <verse osisID='Mark.10.29'>Jēzus atbildēdams sacīja: Patiesi es jums saku: nav neviena, kas manis un evaņģēlija dēļ būtu atstājis namu vai brāļus, vai māsas, vai tēvu, vai māti, vai bērnus, vai tīrumus,</verse>
        <verse osisID='Mark.10.30'>Kas tagad, šinī laikā, nesaņemtu simtkārt tik daudz, kaut caur vajāšanām, namus un brāļus, un māsas, un mātes, un bērnus, un tīrumus, un nākošajā laikā mūžīgo dzīvi.</verse>
        <verse osisID='Mark.10.31'>Bet daudzi pirmie būs pēdējie, un pēdējie būs pirmie. (Mt.19,30)</verse>
        <verse osisID='Mark.10.32'>Bet viņi bija ceļā, iedami uz Jeruzalemi; un Jēzus gāja viņiem pa priekšu; un tie, iztrūkušies un baidīdamies, sekoja. Un Viņš atkal, pieaicinājis tos divpadsmit, sāka tiem runāt par to, kas Viņam notiks. (Mt.20,17; Lk.18,31)</verse>
        <verse osisID='Mark.10.33'>Jo, lūk, mēs ejam uz Jeruzalemi, un Cilvēka Dēls tiks nodots augstajiem priesteriem un rakstu mācītājiem, un vecākajiem; un tie Viņu notiesās nāvē un nodos pagāniem;</verse>
        <verse osisID='Mark.10.34'>Un tie Viņu izsmies un apspļaudīs Viņu, un šaustīs Viņu, un nonāvēs Viņu, un trešajā dienā Viņš augšāmcelsies. </verse>
        <verse osisID='Mark.10.35'>Un Zebedeja dēli, Jēkabs un Jānis, piegājuši pie Viņa, sacīja: Mācītāj, mēs vēlamies, lai Tu mums darītu, ko vien mēs lūgsim!</verse>
        <verse osisID='Mark.10.36'>Bet Viņš tiem sacīja: Ko jūs vēlaties, lai es jums darītu?</verse>
        <verse osisID='Mark.10.37'>Tie sacīja: Dod mums, lai mēs Tavā godībā sēdētu viens tavā labajā, otrs Tavā kreisajā pusē!</verse>
        <verse osisID='Mark.10.38'>Bet Jēzus viņiem sacīja: Jūs nezināt, ko lūdzat. Vai jūs varat dzert to biķeri, ko es dzeru, un tapt kristīti kristībā, kurā es tieku kristīts?</verse>
        <verse osisID='Mark.10.39'>Bet tie Viņam sacīja: Mēs varam! Bet Jēzus viņiem sacīja: Biķeri, kuru es dzeru, jūs gan dzersiet un tapsiet kristīti kristībā, kurā es topu kristīts,</verse>
        <verse osisID='Mark.10.40'>Bet sēdēt pie manas labās vai kreisās rokas man nepiederas dot jums, bet kuriem tas ir sataisīts.</verse>
        <verse osisID='Mark.10.41'>Kad tie desmit to dzirdēja, tie ņēma to Jēkabam un Jānim ļaunā.</verse>
        <verse osisID='Mark.10.42'>Bet Jēzus tos pieaicināja un sacīja viņiem: Jūs zināt, ka tie, kas tiek uzskatīti par tautu valdniekiem, valda pār tām; un viņu valdnieki izmanto varu pār tām.</verse>
        <verse osisID='Mark.10.43'>Bet tā lai nav jūsu starpā, bet kas grib tapt lielāks, lai ir jūsu sulainis!</verse>
        <verse osisID='Mark.10.44'>Bet kas no jums grib būt pirmais, lai ir visu kalps!</verse>
        <verse osisID='Mark.10.45'>Jo arī Cilvēka Dēls nav nācis, lai Viņam kalpotu, bet lai Viņš kalpotu un dotu savu dzīvību daudzo atpestīšanai.</verse>
        <verse osisID='Mark.10.46'>Un tie nonāca Jērikā; un Viņam ar saviem mācekļiem un daudz ļaudīm no Jērikas izejot, Bartimejs, Timeja dēls, būdams neredzīgs, sēdēja ceļmalā un ubagoja.</verse>
        <verse osisID='Mark.10.47'>Viņš, izdzirdis, ka tas ir Jēzus no Nācaretes, sāka saukt un sacīja: Jēzu, Dāvida Dēls, apžēlojies par mani!</verse>
        <verse osisID='Mark.10.48'>Un daudzi to apsauca, lai viņš paliktu klusu. Bet viņš vēl skaļāk sauca: Dāvida Dēls, apžēlojies par mani!</verse>
        <verse osisID='Mark.10.49'>Un Jēzus apstājies lika viņu pasaukt. Un tie sauca neredzīgo, sacīdami viņam: Nebīsties, celies, Viņš tevi sauc!</verse>
        <verse osisID='Mark.10.50'>Tas, nometis savu mēteli, cēlās un nāca pie Viņa.</verse>
        <verse osisID='Mark.10.51'>Un Jēzus, uzrunādams, sacīja viņam: Ko tu gribi, lai es tev daru? Bet aklais sacīja Viņam: Mācītāj, lai es redzu!</verse>
        <verse osisID='Mark.10.52'>Bet Jēzus viņam sacīja: Ej, tava ticība tevi glābusi. Un tūdaļ tas redzēja un ceļā Viņam sekoja.</verse>
      </chapter>
      <chapter osisID='Mark.11'>
        <verse osisID='Mark.11.1'>Un Viņš, kad tie tuvojās Jeruzalemei un Betānijai pie Olīvkalna, sūtīja divus no saviem mācekļiem</verse>
        <verse osisID='Mark.11.2'>Un sacīja viņiem: Ejiet miestā, kas jūsu priekšā! Un jūs, ieiedami tur, tūdaļ atradīsiet piesietu kumeļu, uz kura vēl neviens cilvēks līdz šim nav sēdējis; atraisiet to un atvediet!</verse>
        <verse osisID='Mark.11.3'>Un ja kāds jums sacīs, ko jūs darāt, tad sakiet, ka Kungam tā vajag! Un tūdaļ viņš to atlaidīs šurp.</verse>
        <verse osisID='Mark.11.4'>Un nogājuši viņi atrada kumeļu, piesietu ārā pie durvīm uz ceļa; un viņi atraisīja to.</verse>
        <verse osisID='Mark.11.5'>Un daži, kas tur stāvēja, sacīja viņiem: Ko jūs darāt, atraisīdami kumeļu?</verse>
        <verse osisID='Mark.11.6'>Viņi tiem sacīja, kā Jēzus bija pavēlējis; un tie viņus atlaida.</verse>
        <verse osisID='Mark.11.7'>Un viņi atveda kumeļu pie Jēzus un uzlika tam savas drēbes; un Viņš sēdās tanī.</verse>
        <verse osisID='Mark.11.8'>Bet daudzi izklāja savas drēbes ceļā; bet citi cirta zarus no kokiem un klāja tos ceļā;</verse>
        <verse osisID='Mark.11.9'>Un tie, kas gāja priekšā, un tie, kas sekoja, kliedza, sacīdami: Hozanna!</verse>
        <verse osisID='Mark.11.10'>Slavēts, kas nāk Kunga vārdā! Slavēta lai ir mūsu tēva Dāvida valstība, kas nāk! Hozanna augstībā!</verse>
        <verse osisID='Mark.11.11'>Un Viņš iegāja Jeruzalemē, dievnamā; un Viņš, visu apskatījis, vakara stundai jau iestājoties, ar tiem divpadsmit izgāja uz Betāniju.</verse>
        <verse osisID='Mark.11.12'>Un otrā dienā, kad tie izgāja no Betānijas,Viņš bija izsalcis.</verse>
        <verse osisID='Mark.11.13'>Un Viņš, ieraudzījis tālienē vīģes koku, kam bija lapas, gāja, vai tanī ko neatrastu; un Viņš, piegājis pie tā, neatrada nekā, kā tikai lapas, jo vēl nebija vīģu laiks.</verse>
        <verse osisID='Mark.11.14'>Un Viņš ierunājās un sacīja tam: Lai ne mūžam neviens no tevis augļus neēd! Un Viņa mācekļi to dzirdēja.</verse>
        <verse osisID='Mark.11.15'>Un viņi iegāja Jeruzalemē. Un Viņš, iegājis dievnamā, sāka dzīt ārā tos, kas pārdeva un pirka svētnīcā; un Viņš apgāza naudas mainītāju galdus un baložu pārdevēju solus.</verse>
        <verse osisID='Mark.11.16'>Un Viņš neļāva, lai kāds nestu kādu trauku caur svētnīcu.</verse>
        <verse osisID='Mark.11.17'>Un Viņš mācīja, sacīdams tiem: Vai nav rakstīts: manu namu sauks par lūgšanas namu visām tautām? Bet jūs to esat padarījuši par slepkavu bedri.</verse>
        <verse osisID='Mark.11.18'>To dzirdot, augstie priesteri un rakstu mācītāji meklēja, kā Viņu nonāvēt, bet baidījās Viņa, jo viss ļaužu pulks brīnījās par Viņa mācību.</verse>
        <verse osisID='Mark.11.19'>Un Viņš, vakaram metoties, izgāja no pilsētas.</verse>
        <verse osisID='Mark.11.20'>Un no rīta, garām iedami, tie redzēja vīģes koku nokaltušu līdz saknēm.</verse>
        <verse osisID='Mark.11.21'>Un Pēteris atminējies sacīja Viņam: Mācītāj, lūk, vīģes koks, kuru Tu nolādēji, ir nokaltis.</verse>
        <verse osisID='Mark.11.22'>Un Jēzus atbildēja un sacīja viņam: Ticiet Dievam!</verse>
        <verse osisID='Mark.11.23'>Patiesi es jums saku: ja kas sacīs šim kalnam: celies un meties jūrā, un nešaubīsies savā sirdī, bet ticēs, ka tas notiks, ko viņš saka, tad tas viņam tā notiks.</verse>
        <verse osisID='Mark.11.24'>Tāpēc es jums saku: visu, ko jūs, Dievu lūgdami, lūgsiet, ticiet, ka jūs saņemsiet; un tas jums notiks.</verse>
        <verse osisID='Mark.11.25'>Un piedodiet, kad jūs stāvat, Dievu lūgdami, ja jums kas ir pret citu, lai arī jūsu Tēvs, kas ir debesīs, piedotu jums jūsu grēkus.</verse>
        <verse osisID='Mark.11.26'>Bet ja jūs nepiedosiet, arī jūsu Tēvs, kas ir debesīs, nepiedos jums jūsu grēkus. (Mt.6,14-15)</verse>
        <verse osisID='Mark.11.27'>Un viņi atkal atnāca Jeruzalemē. Un Viņam svētnīcā staigājot, augstie priesteri un rakstu mācītāji, un vecākie pienāca pie Viņa</verse>
        <verse osisID='Mark.11.28'>Un sacīja Viņam: Kā varā Tu šo dari? Un kas Tev šo varu devis, lai Tu to darītu?</verse>
        <verse osisID='Mark.11.29'>Bet Jēzus atbildēja un sacīja viņiem: Es arī jautāšu jums vienu vārdu, un jūs atbildiet man! Un tad es jums pateikšu, kā varā es to daru.</verse>
        <verse osisID='Mark.11.30'>Atbildiet man: vai Jāņa kristība bija no debesīm, vai no cilvēkiem?</verse>
        <verse osisID='Mark.11.31'>Bet viņi savā starpā pārdomāja un sacīja: Ja mēs teiksim: no debesīm, Viņš mums sacīs, kāpēc tad mēs neticējām viņam?</verse>
        <verse osisID='Mark.11.32'>Ja mēs sacīsim: no cilvēkiem, mums jābaidās no tautas, jo visi par Jāni domāja, ka viņš patiesi ir pravietis.</verse>
        <verse osisID='Mark.11.33'>Un viņi atbildēja un sacīja Jēzum: Mēs nezinām. Un Jēzus atbildēja un sacīja viņiem: Arī es jums neteikšu, kā varā es to daru.</verse>
      </chapter>
      <chapter osisID='Mark.12'>
        <verse osisID='Mark.12.1'>Un Viņš iesāka runāt tiem līdzībās: Kāds cilvēks iestādīja vīna dārzu un apžogoja to ar sētu, un izraka vīna spiedi, un uztaisīja torni, un iznomāja to vīna dārzniekiem, un aizceļoja tālumā.</verse>
        <verse osisID='Mark.12.2'>Un savā laikā viņš sūtīja pie strādniekiem kalpu, lai saņemtu no strādniekiem vīna dārza augļus.</verse>
        <verse osisID='Mark.12.3'>Tie, satvēruši viņu, sita un aizsūtīja tukšā.</verse>
        <verse osisID='Mark.12.4'>Un atkal viņš sūtīja pie tiem citu kalpu; bet tie ievainoja viņu galvā un apsmēja.</verse>
        <verse osisID='Mark.12.5'>Un viņš atkal sūtīja citu; un tie to nonāvēja, un vēl citus, no kuriem dažus sita, bet citus nogalināja.</verse>
        <verse osisID='Mark.12.6'>Vēl viņam bija viens dēls, kas tam bija ļoti mīļš, un beigās viņš to sūtīja pie tiem, sacīdams: mana dēla taču tie kaunēsies.</verse>
        <verse osisID='Mark.12.7'>Bet vīna dārza strādnieki runāja savā starpā: Šis ir mantinieks; nāciet, nonāvēsim viņu, un mantojums būs mūsu!</verse>
        <verse osisID='Mark.12.8'>Un tie, satvēruši viņu, to nogalināja un izmeta no vīna dārza ārā.</verse>
        <verse osisID='Mark.12.9'>Ko tad darīs vīna kalna kungs? Viņš nāks un nogalinās dārzniekus un savu vīna dārzu izdos citiem.</verse>
        <verse osisID='Mark.12.10'>Vai jūs neesat lasījuši Rakstos: Akmens, ko nama cēlāji atmeta, ir kļuvis stūrakmens. (Ps 117,22; Is.23,16; Mt.21,42; Apd.4,11; Rom.9,33; 1.Pēt.2,7)</verse>
        <verse osisID='Mark.12.11'>To Kungs ir darījis; un mūsu acīs tas ir apbrīnošanas cienīgs.</verse>
        <verse osisID='Mark.12.12'>Un tie meklēja Viņu aizturēt, bet baidījās ļaužu, jo tie noprata, ka Viņš šo līdzību viņiem runājis. Un tie, atstājuši Viņu, aizgāja.</verse>
        <verse osisID='Mark.12.13'>Un tie sūtīja pie Viņa dažus no farizejiem un herodiešiem, lai Viņu pieķertu vārdos.</verse>
        <verse osisID='Mark.12.14'>Tie atnākuši sacīja Viņam: Mācītāj, mēs zinām, ka Tu esi patiess un neiztopi nevienam, jo Tu neuzlūko cilvēka vaigu, bet māci Dieva ceļus patiesībā; vai pienākas maksāt ķeizaram nodokli, vai lai nemaksājam?</verse>
        <verse osisID='Mark.12.15'>Bet Viņš, pazīdams to viltību, tiem sacīja: Kam jūs mani kārdināt? Atnesiet man denāriju, lai es to redzu!</verse>
        <verse osisID='Mark.12.16'>Un tie atnesa Viņam. Un Viņš sacīja tiem: Kā šis attēls un uzraksts? Tie saka Viņam: Ķeizara.</verse>
        <verse osisID='Mark.12.17'>Bet Jēzus atbildēja tiem un sacīja: Tad atdodiet ķeizaram, kas ir ķeizara, un Dievam, kas ir Dieva! Un tie brīnījās par Viņu. (Rom 13,7)</verse>
        <verse osisID='Mark.12.18'>Un saduceji, kas saka, ka augšāmcelšanās neesot, nāca pie Viņa un jautāja Viņam, sacīdami:</verse>
        <verse osisID='Mark.12.19'>Mācītāj, Mozus mums rakstījis: ja kam brālis mirst un atstāj sievu, bet bērnus neatstāj, tad lai tā brālis precē viņa sievu un rada brālim pēcnācējus.</verse>
        <verse osisID='Mark.12.20'>Tad nu bija septiņi brāļi. Un pirmais apprecēja sievu un, neatstājis pēcnācējus, nomira.</verse>
        <verse osisID='Mark.12.21'>Un otrs apprecēja viņu; un arī tas, neatstājis pēcnācējus, nomira. Tāpat arī trešais.</verse>
        <verse osisID='Mark.12.22'>Līdzīgā kārtā viņu apprecēja visi septiņi, bet pēcnācējus neatstāja. Beidzot pēc visiem nomira arī sieva.</verse>
        <verse osisID='Mark.12.23'>Jo kad tie no miroņiem augšāmcelsies, viņi nedz precēsies, nedz taps precēti, bet būs kā eņģeļi debesīs.</verse>
        <verse osisID='Mark.12.24'>Un Jēzus atbildēja un sacīja viņiem: Vai jūs nemaldāties, nepazīdami nedz Rakstus, nedz Dieva spēku?</verse>
        <verse osisID='Mark.12.26'>Bet par mirušajiem, ka viņi celsies augšām, vai neesat lasījuši Mozus grāmatā, kā Dievs tam pie ērkšķu krūma runājis, sacīdams: Es esmu Ābrahama Dievs un Īzāka Dievs, un Jēkaba Dievs?</verse>
        <verse osisID='Mark.12.27'>Viņš nav mirušo, bet dzīvo Dievs. Un tā jūs ļoti maldāties.</verse>
        <verse osisID='Mark.12.28'>Un pienāca viens no rakstu mācītājiem, kas bija noklausījies viņu sarunā, un, redzēdams to, ka Viņš labi tiem atbildējis, jautāja Viņam: Kurš ir no visiem augstākais bauslis?</verse>
        <verse osisID='Mark.12.29'>Bet Jēzus atbildēja viņam: Augstākais bauslis no visiem ir: klausies, Izraēl, Kungs tavs Dievs ir vienīgais Dievs.</verse>
        <verse osisID='Mark.12.30'>Un tev būs Kungu savu Dievu mīlēt no visas savas sirds un no visas savas dvēseles, un no visa sava prāta, un no visa sava spēka. Šis ir augstākais bauslis!</verse>
        <verse osisID='Mark.12.31'>Bet otrs ir šim līdzīgs: tev būs mīlēt savu tuvāko kā sevi pašu. Cita baušļa, lielāka par šo, vairs nav. (3.Moz.19,18; Mt.22,39; Rom.13,9; Gal.5,14; Jēk.2,8)</verse>
        <verse osisID='Mark.12.32'>Un rakstu mācītājs Viņam sacīja: Labi, Mācītāj! Tu patiesību teici, ka viens ir Dievs, un nav cita, kā Viņš vien.</verse>
        <verse osisID='Mark.12.33'>Un Viņu mīlēt no visas sirds un no visa prāta, un no visas dvēseles, un no visa spēka, un savu tuvāko mīlēt kā sevi pašu, tas ir vairāk par visiem dedzināmajiem un citiem upuriem.</verse>
        <verse osisID='Mark.12.34'>Bet Jēzus, redzēdams, ka viņš gudri atbildējis, sacīja viņam: Tu neesi tālu no Dieva valstības. Un neviens neuzdrošinājās Viņam vairs jautāt.</verse>
        <verse osisID='Mark.12.35'>Un Jēzus, mācīdams svētnīcā, atbildēja un sacīja: Kā rakstu mācītāji saka, ka Kristus ir Dāvida dēls?</verse>
        <verse osisID='Mark.12.36'>Jo pats Dāvids, Svētā Gara apgaismots, saka: Kungs sacīja manam Kungam: sēdies pie manas labās rokas, iekams es Tavus ienaidniekus lieku par paklāju Tavām kājām.</verse>
        <verse osisID='Mark.12.37'>Taču pats Dāvids sauc Viņu par Kungu, un kā tad Tas ir viņa dēls? Un lielais ļaužu pulks Viņu labprāt klausījās.</verse>
        <verse osisID='Mark.12.38'>Un Viņš savā mācībā sacīja tiem: Sargieties no rakstu mācītājiem, kam patīk staigāt garos svārkos un saņemt sveicinājumus tirgus laukumos,</verse>
        <verse osisID='Mark.12.39'>Un sinagogās sēdēt goda vietās, un pirmajās vietās mielastos,</verse>
        <verse osisID='Mark.12.40'>Kas garu lūgšanu iemesla dēļ aprij atraitņu namus; šie saņems smagāku sodu.</verse>
        <verse osisID='Mark.12.41'>Un Jēzus, sēdēdams iepretim upuru lādei, redzēja, ka ļaudis meta naudu upuru lādē; un daudzi bagātie meta daudz.</verse>
        <verse osisID='Mark.12.42'>Bet viena nabaga atraitne atnākusi iemeta divas artavas, kas ir viens kvadrants,</verse>
        <verse osisID='Mark.12.43'>Un Viņš, pieaicinājis savus mācekļus, tiem sacīja: Patiesi es jums saku, ka šī nabaga atraitne vairāk iemetusi nekā visi, kas upuru lādē tika metuši.</verse>
        <verse osisID='Mark.12.44'>Jo visi meta no tā, kas viņiem bija lieks, bet šī upurēja no savas nabadzības visu, kas tai bija, - visu savu uzturu.</verse>
      </chapter>
      <chapter osisID='Mark.13'>
        <verse osisID='Mark.13.1'>Un Viņam izejot no svētnīcas, viens no Viņa mācekļiem sacīja Viņam: Mācītāj, lūk, kādi akmeņi un kādas celtnes!</verse>
        <verse osisID='Mark.13.2'>Un Jēzus atbildēdams sacīja viņam: Vai tu redzi visas šīs lielās celtnes? Akmens uz akmens nepaliks, kas netaptu sagrauts. (Lk 19,44; 21,6)</verse>
        <verse osisID='Mark.13.3'>Un kad Viņš sēdēja iepretim svētnīcai Olīvkalnā, Pēteris un Jēkabs, un Jānis, un Andrejs atsevišķi jautāja Viņam:</verse>
        <verse osisID='Mark.13.4'>Saki mums, kad tas notiks un kāda zīme būs, kad tas viss sāks piepildīties?</verse>
        <verse osisID='Mark.13.5'>Un Jēzus atbildēdams sāka viņiem runāt: Skatieties, ka jūs kāds nepieviļ!</verse>
        <verse osisID='Mark.13.6'>Jo daudzi nāks manā vārdā, sacīdami: Es tas esmu, un daudzus pievils.</verse>
        <verse osisID='Mark.13.7'>Bet kad jūs dzirdēsiet par kariem un karu nostāstus, nebīstieties, jo tam ir jānotiek, bet vēl nav gals.</verse>
        <verse osisID='Mark.13.8'>Jo tauta celsies pret tautu, un valsts pret valsti, un vietām būs zemestrīces un bads. Tas būs bēdu sākums.</verse>
        <verse osisID='Mark.13.9'>Bet paši sevī skatieties! Jo viņi jūs nodos tiesai un sinagogās jūs šaustīs, un manis dēļ jūs stāsieties valdnieku un ķēniņu priekšā viņiem par liecību.</verse>
        <verse osisID='Mark.13.10'>Un pirms tā jātop evaņģēlijam pasludinātam visām tautām.</verse>
        <verse osisID='Mark.13.11'>Un kad viņi jūs vedīs nodošanai, iepriekš nedomājiet par to, kas jums būs jārunā; bet kas jums tanī stundā tiks dots, to runājiet, jo jūs neesat tie, kas runā, bet Svētais Gars.</verse>
        <verse osisID='Mark.13.12'>Bet brālis nodos nāvei brāli un tēvs  dēlu; un bērni sacelsies pret vecākiem un nonāvēs viņus.</verse>
        <verse osisID='Mark.13.13'>Un mana vārda dēļ jūs visi ienīdīs. Bet kas izturēs līdz galam, tas izglābsies.</verse>
        <verse osisID='Mark.13.14'>Bet kad redzēsiet izpostīšanas negantību esam, kur nevajag, kas to lasa, lai saprot! - tad, kas ir Jūdejā, lai bēg kalnos!</verse>
        <verse osisID='Mark.13.15'>Un kas uz jumta, tas lai nenokāpj namā un lai neieiet kaut ko paņemt savās mājās!</verse>
        <verse osisID='Mark.13.16'>Un kas būs tīrumā, lai neatgriežas atpakaļ paņemt savas drēbes!</verse>
        <verse osisID='Mark.13.17'>Bet bēdas grūtniecēm un zīdītājām tanīs dienās!</verse>
        <verse osisID='Mark.13.18'>Bet lūdziet Dievu, lai tas nenotiek ziemā!</verse>
        <verse osisID='Mark.13.19'>Jo tanīs dienās būs tādas apspiešanas, kādas nav bijušas no iesākuma līdz šim, kamēr Dievs pasauli radījis, un arī vairs nebūs.</verse>
        <verse osisID='Mark.13.20'>Un ja Kungs šīs dienas nesaīsinātu, neviena miesa netiktu izglābta, bet izvēlēto dēļ, kurus Viņš ir izredzējis, Viņš šīs dienas saīsinājis.</verse>
        <verse osisID='Mark.13.21'>Un ja kāds tad jums sacīs: Lūk, še ir Kristus, lūk, tur, tad neticiet!</verse>
        <verse osisID='Mark.13.22'>Jo celsies viltus kristi un viltus pravieši, un darīs zīmes un brīnumus, lai pieviltu, ja tas iespējams, arī izredzētos.</verse>
        <verse osisID='Mark.13.23'>Bet to jūs ievērojiet! Lūk, es esmu jums to visu iepriekš pateicis.</verse>
        <verse osisID='Mark.13.24'>Bet tanīs dienās pēc tām apspiešanām saule aptumšosies, un mēness nedos vairs savu spīdumu,</verse>
        <verse osisID='Mark.13.25'>Un zvaigznes kritīs no debesīm, un debess stiprumi sakustēsies.</verse>
        <verse osisID='Mark.13.26'>Un tad redzēs Cilvēka Dēlu nākam padebešos lielā spēkā un godībā.</verse>
        <verse osisID='Mark.13.27'>Un tad Viņš sūtīs savus eņģeļus un sapulcinās savus izredzētos no četriem vējiem, no zemes gala līdz debesu augstumiem.</verse>
        <verse osisID='Mark.13.28'>Bet mācieties līdzību no vīģes koka! Kad jau tā zari kļūst maigi un lapas plaukst, tad ziniet, ka vasara tuvu.</verse>
        <verse osisID='Mark.13.29'>Tā arī jūs, kad redzēsiet to notiekam, ziniet, ka Viņš tuvu durvju priekšā.</verse>
        <verse osisID='Mark.13.30'>Patiesi es jums saku: Šī cilts neizzudīs, iekams viss tas notiks.</verse>
        <verse osisID='Mark.13.31'>Debess un zeme zudīs, bet mani vārdi nezudīs.</verse>
        <verse osisID='Mark.13.32'>Bet par šo dienu vai stundu neviens nezina: ne eņģeļi debesīs, ne Dēls, tikai Tēvs.</verse>
        <verse osisID='Mark.13.33'>Skatieties, esiet modri un lūdziet Dievu, jo jūs nezināt, kad tas laiks būs.</verse>
        <verse osisID='Mark.13.34'>Tas ir tā: cilvēks, aizceļodams tālumā, atstāja savu namu un deva saviem kalpiem varu pār katru darbu, un durvju sargam pavēlēja būt nomodā.</verse>
        <verse osisID='Mark.13.35'>Tāpēc esiet nomodā, jo jūs nezināt, kad nama Kungs nāks: vakarā vai nakts vidū, vai gaiļiem dziedot, vai agri no rīta.</verse>
        <verse osisID='Mark.13.36'>Ka viņš, nejauši atnākot, neatrod jūs guļot.</verse>
        <verse osisID='Mark.13.37'>Bet ko es jums saku, to es saku visiem: Esiet nomodā!</verse>
      </chapter>
      <chapter osisID='Mark.14'>
        <verse osisID='Mark.14.1'>Bet pēc divām dienām bija Lieldienas un neraudzētās maizes svētki; un augstie priesteri un rakstu mācītāji meklēja, kā Viņu viltīgi apcietināt un nonāvēt.</verse>
        <verse osisID='Mark.14.2'>Bet viņi sacīja: Tikai ne svētku dienā, lai kādreiz nesaceļas tautā nemiers!</verse>
        <verse osisID='Mark.14.3'>Un kad Viņš bija Betānijā, Sīmaņa spitālīgā namā, un, Viņam pie galda esot, nāca sieviete, kurai bija alabastra trauks ar dārgu, tīras nardes svaidāmo eļļu, un, trauku sasitusi, viņa izlēja to uz Viņa galvas.</verse>
        <verse osisID='Mark.14.4'>Bet bija daži, kas sevī apskaitās un sacīja: Kāpēc notikusi šī eļļas izšķērdība?</verse>
        <verse osisID='Mark.14.5'>Jo varēja šo eļļu pārdot vairāk nekā par trīs simti denārijiem un atdot nabagiem. Un tie kurnēja pret Viņu.</verse>
        <verse osisID='Mark.14.6'>Bet Jēzus sacīja: Lieciet viņu mierā! Ko jūs viņu apgrūtināt? Viņa man labu darbu darījusi.</verse>
        <verse osisID='Mark.14.7'>Jo trūcīgie ir vienmēr pie jums, un, ja jūs gribēsiet, varēsiet viņiem labu darīt; bet es neesmu vienmēr pie jums.</verse>
        <verse osisID='Mark.14.8'>Ko viņa varēja, to tā darīja; viņa jau iepriekš svaidīja manu miesu apbedīšanai.</verse>
        <verse osisID='Mark.14.9'>Patiesi es jums saku: kur vien visā pasaulē sludinās šo evaņģēliju, viņas piemiņai tiks stāstīts, ko tā darījusi.</verse>
        <verse osisID='Mark.14.10'>Un viens no tiem divpadsmit, Jūdass Iskariots, aizgāja pie augstajiem priesteriem, lai Viņu tiem nodotu.</verse>
        <verse osisID='Mark.14.11'>Un kad viņi to dzirdēja, tie priecājās un apsolīja viņam dot naudu. Un tas meklēja, kā Viņu nodot izdevīgā brīdī.</verse>
        <verse osisID='Mark.14.12'>Bet pirmā neraudzētās maizes dienā, kad upurēja Lieldienu jēru, Viņa mācekļi sacīja Viņam: Kur tu vēlies, lai mēs ejam un sagatavojam Tev Lieldienu maltīti?</verse>
        <verse osisID='Mark.14.13'>Un Viņš sūtīja divus no saviem mācekļiem un sacīja tiem: Ejiet pilsētā, un jūs sastaps cilvēks, kas nes ūdens krūzi; sekojiet viņam!</verse>
        <verse osisID='Mark.14.14'>Un kur viņš ieies, tur sakiet nama kungam, ka Mācītājs jautā: kur ir man telpa, kur es ar saviem mācekļiem varētu ēst Lieldienu jēru?</verse>
        <verse osisID='Mark.14.15'>Un viņš jums ierādīs iekārtotu lielu istabu; un tur sagatavojiet mums.</verse>
        <verse osisID='Mark.14.16'>Un Viņa mācekļi aizgāja un iegāja pilsētā, un atrada, kā Viņš tiem bija sacījis, un sagatavoja Lieldienas.</verse>
        <verse osisID='Mark.14.17'>Vakaram iestājoties, Viņš atnāca ar tiem divpadsmit.</verse>
        <verse osisID='Mark.14.18'>Un kad viņi bija pie galda un ēda, Jēzus sacīja: Patiesi es jums saku, ka viens no jums, kas kopā ar mani ēd, nodos mani.</verse>
        <verse osisID='Mark.14.19'>Un tie sāka skumt un cits pēc cita jautāja: Vai es tas esmu?</verse>
        <verse osisID='Mark.14.20'>Viņš tiem sacīja: Viens no tiem divpadsmit, kas ar mani roku mērc bļodā.</verse>
        <verse osisID='Mark.14.21'>Jo Cilvēka Dēls gan aiziet, kā par Viņu ir rakstīts, bet bēdas tam cilvēkam, kas Cilvēka Dēlu nodod! Labāk būtu šim cilvēkam, ja viņš nebūtu dzimis.</verse>
        <verse osisID='Mark.14.22'>Un Jēzus, viņiem ēdot, paņēma maizi, svētīja to, lauza, deva viņiem un sacīja: Ņemiet, šī ir mana Miesa.</verse>
        <verse osisID='Mark.14.23'>Un Viņš ņēma biķeri, sacīja pateicību un deva viņiem; un tie visi dzēra no tā.</verse>
        <verse osisID='Mark.14.24'>Un Viņš tiem sacīja: Šīs ir manas jaunās derības Asinis, kas par daudziem tiks izlietas.</verse>
        <verse osisID='Mark.14.25'>Patiesi es jums saku, ka es jau vairs nedzeršu no šiem vīna koka augļiem līdz tai dienai, kad es to no jauna dzeršu Dieva valstībā.</verse>
        <verse osisID='Mark.14.26'>Un viņi, slavas dziesmu nodziedājuši, izgāja uz Olīvkalnu.</verse>
        <verse osisID='Mark.14.27'>Un Jēzus sacīja viņiem: Jūs visi šinī naktī ņemsiet apgrēcību no manis, jo ir rakstīts: Es sitīšu ganu un avis tiks izklīdinātas.</verse>
        <verse osisID='Mark.14.28'>Bet pēc tam, kad es no miroņiem būšu uzcēlies, es pirms jums noiešu Galilejā.</verse>
        <verse osisID='Mark.14.29'>Bet Pēteris sacīja Viņam: Un ja visi ieļaunotos no Tevis, es tomēr ne.</verse>
        <verse osisID='Mark.14.30'>Un Jēzus viņam sacīja: Patiesi es tev saku, ka šodien, vēl šinī naktī, pirms gailis otrreiz dziedās, tu mani trīskārt noliegsi.</verse>
        <verse osisID='Mark.14.31'>Bet viņš runāja tālāk: Un ja man būtu līdz ar Tevi jāmirst, es Tevi nenoliegšu. Tāpat arī visi runāja.</verse>
        <verse osisID='Mark.14.32'>Un Viņš gāja uz muižu, kuru sauca Ģetzemane. Un Viņš sacīja saviem mācekļiem: Sēdiet šeit, kamēr es lūgšu Dievu!</verse>
        <verse osisID='Mark.14.33'>Un Viņš ņēma sev līdz Pēteri un Jēkabu, un Jāni, un iesāka baiļoties un skumt.</verse>
        <verse osisID='Mark.14.34'>Un Viņš tiem sacīja: Mana dvēsele noskumusi līdz nāvei. Palieciet šeit un esiet nomodā!</verse>
        <verse osisID='Mark.14.35'>Un Viņš, nedaudz pagājis tālāk, krita zemē un lūdza Dievu: ja tas varētu būt, lai šī stunda paietu Viņam secen.</verse>
        <verse osisID='Mark.14.36'>Un Viņš sacīja: Abba, Tēvs! Tev viss iespējams, novērs šo biķeri no manis, tomēr ne ko es gribu, bet ko Tu.</verse>
        <verse osisID='Mark.14.37'>Un Viņš atnāca un atrada tos guļam. Un Viņš sacīja Pēterim: Sīmani, tu guli? Vai tu nevarēji vienu stundu būt nomodā?</verse>
        <verse osisID='Mark.14.38'>Esiet nomodā un lūdziet Dievu, lai jūs nekristu kārdināšanā! Gars gan ir modrs, bet miesa vāja.</verse>
        <verse osisID='Mark.14.39'>Un atkal Viņš nogāja un lūdza Dievu, tos pašus vārdus sacīdams.</verse>
        <verse osisID='Mark.14.40'>Un atgriezies Viņš atkal atrada tos guļam, jo viņu acis bija smagas kļuvušas; un tie nezināja, ko Viņam atbildēt.</verse>
        <verse osisID='Mark.14.41'>Un Viņš atnāca trešoreiz un sacīja tiem: Guliet jau un dusiet! Ir diezgan! Stunda ir pienākusi: lūk, Cilvēka Dēls tiks nodots grēcinieku rokās.</verse>
        <verse osisID='Mark.14.42'>Celieties, iesim! Lūk, kas mani nodos, jau ir tuvu klāt!</verse>
        <verse osisID='Mark.14.43'>Un, Viņam vēl runājot, no augstajiem priesteriem un rakstu mācītājiem, un vecākajiem atnāca Jūdass Iskariots, viens no tiem divpadsmit, un ar viņu liels ļaužu pūlis ar zobeniem un rungām.</verse>
        <verse osisID='Mark.14.44'>Bet Viņa nodevējs bija devis tiem zīmi, sacīdams: Ko es skūpstīšu, tas ir Viņš, to gūstiet un vediet uzmanīgi!</verse>
        <verse osisID='Mark.14.45'>Un kad Viņš atnāca, tas tūliņ, piegājis pie Viņa, sacīja: Esi sveicināts, Rabbi! Un skūpstīja Viņu.</verse>
        <verse osisID='Mark.14.46'>Un tie pacēla pret Viņu rokas un saņēma Viņu.</verse>
        <verse osisID='Mark.14.47'>Bet viens no tiem, kas ap Viņu stāvēja, izvilcis zobenu, cirta augstā priestera kalpam un nocirta tam ausi.</verse>
        <verse osisID='Mark.14.48'>Un Jēzus uzrunādams sacīja tiem: Jūs esat izgājuši ar zobeniem un nūjām mani gūstīt it kā kādu slepkavu?</verse>
        <verse osisID='Mark.14.49'>Ik dienas es biju pie jums svētnīcā un mācīju; un jūs mani nesaņēmāt. Bet Rakstiem jāpiepildās.</verse>
        <verse osisID='Mark.14.50'>Tad Viņa mācekļi, atstājuši Viņu, visi aizbēga.</verse>
        <verse osisID='Mark.14.51'>Bet kāds jauneklis, apjozis audeklā kailo miesu, sekoja Viņam; un viņu satvēra;</verse>
        <verse osisID='Mark.14.52'>Bet viņš, nometis audeklu, kails aizbēga no tiem.</verse>
        <verse osisID='Mark.14.53'>Un viņi atveda Jēzu pie augstā priestera; un tur sapulcējās visi priesteri un rakstu mācītāji, un vecākie.</verse>
        <verse osisID='Mark.14.54'>Bet Pēteris sekoja Viņam no tālienes līdz pat augstā priestera pagalma iekšienei un, sēdēdams ar kalpiem pie uguns, sildījās.</verse>
        <verse osisID='Mark.14.55'>Bet augstie priesteri un visa tiesa meklēja liecību pret Jēzu, lai Viņu nodotu nāvei, bet neatrada.</verse>
        <verse osisID='Mark.14.56'>Jo daudzi nepareizi liecināja pret Viņu; bet liecības nesaskanēja.</verse>
        <verse osisID='Mark.14.57'>Un daži cēlās un nepareizi liecināja pret Viņu, sacīdami:</verse>
        <verse osisID='Mark.14.58'>Mēs dzirdējām Viņu runājam: Es šo rokām celto dievnamu noplēsīšu un trijās dienās uzcelšu citu, ne rokām celtu.</verse>
        <verse osisID='Mark.14.59'>Bet viņu liecībā nebija saskaņas.</verse>
        <verse osisID='Mark.14.60'>Un augstais priesteris, nostājies vidū, jautāja Jēzum, sacīdams: Vai Tu nekā neatbildi uz to, ko viņi Tev pārmet?</verse>
        <verse osisID='Mark.14.61'>Bet Viņš klusēja un nekā neatbildēja. Atkal augstais priesteris jautāja Viņam, sacīdams: Vai Tu esi Kristus, augsti teicamā Dieva Dēls?</verse>
        <verse osisID='Mark.14.62'>Bet Jēzus sacīja viņam: Es esmu; un jūs redzēsiet Cilvēka Dēlu sēžam pie Dieva spēka labās rokas un nākam debesu padebešos.</verse>
        <verse osisID='Mark.14.63'>Tad augstais priesteris saplēsa savas drēbes un sacīja: Kam mums vēl vajag liecinieku?</verse>
        <verse osisID='Mark.14.64'>Jūs dzirdējāt zaimus! Kā jums šķiet? Un tie visi Viņu notiesāja, ka Viņš esot pelnījis nāvi.</verse>
        <verse osisID='Mark.14.65'>Un daži sāka apspļaudīt Viņu un, aizklājuši Viņa vaigu, sita Viņu dūrēm, sacīdami Viņam: Pravieto! Un kalpi sita Viņu sejā.</verse>
        <verse osisID='Mark.14.66'>Un Pēterim apakšā pagalmā esot, nāca viena no augstā priestera kalponēm</verse>
        <verse osisID='Mark.14.67'>Un, redzēdama Pēteri sildāmies, uzlūkoja viņu un sacīja: Arī tu biji ar Jēzu Nācarieti.</verse>
        <verse osisID='Mark.14.68'>Bet viņš noliedza, sacīdams: Ne es zinu, ne es saprotu, ko tu runā. Un viņš izgāja ārā, pagalma priekšā; tad gailis dziedāja.</verse>
        <verse osisID='Mark.14.69'>Bet kalpone, ieraudzījusi atkal viņu, sāka runāt apkārtstāvošajiem: Šis ir viens no tiem.</verse>
        <verse osisID='Mark.14.70'>Un viņš atkal noliedza. Un pēc brītiņa tie, kas bija klāt, atkal sacīja Pēterim: Patiesi tu esi viens no viņiem, jo tu esi galilejietis.</verse>
        <verse osisID='Mark.14.71'>Bet viņš sāka lādēties un zvērēt: Es nepazīstu to Cilvēku, par ko jūs runājat.</verse>
        <verse osisID='Mark.14.72'>Un tūdaļ gailis otrreiz iedziedājās. Un Pēteris atminējās vārdu, ko Jēzus viņam sacīja: Pirms nekā gailis otrreiz dziedās, tu mani trīskārt noliegsi. Un viņš sāka raudāt.</verse>
      </chapter>
      <chapter osisID='Mark.15'>
        <verse osisID='Mark.15.1'>Un tūdaļ rīta agrumā augstie priesteri ar vecajiem un rakstu mācītājiem, un visa augstā tiesa apspriedās; un tie, saistījuši Jēzu, aizveda Viņu un nodeva Pilātam.</verse>
        <verse osisID='Mark.15.2'>Un Pilāts Viņam jautāja: Vai Tu esi jūdu ķēniņš? Bet Viņš atbildēja un sacīja tam: Tu to saki!</verse>
        <verse osisID='Mark.15.3'>Un augstie priesteri Viņu apsūdzēja daudzās lietās.</verse>
        <verse osisID='Mark.15.4'>Bet Pilāts atkal jautāja Viņam, sacīdams: Vai Tu nekā neatbildi? Lūk, cik smagi viņi Tevi apsūdz!</verse>
        <verse osisID='Mark.15.5'>Bet Jēzus neatbildēja vairs nekā, tā ka Pilāts brīnījās.</verse>
        <verse osisID='Mark.15.6'>Bet svētkos viņš mēdza tiem atlaist vienu cietumnieku, kuru tie prasīja.</verse>
        <verse osisID='Mark.15.7'>Bet bija viens, vārdā Baraba, kas ar dumpiniekiem bija sagūstīts un kas dumpī bija izdarījis slepkavību.</verse>
        <verse osisID='Mark.15.8'>Un ļaužu pūlis, sanācis augšā, sāka prasīt, lai viņš tiem dara kā vienmēr.</verse>
        <verse osisID='Mark.15.9'>Bet Pilāts atbildēja viņiem un sacīja: Vai jūs vēlaties, lai jums atlaižu jūdu Ķēniņu?</verse>
        <verse osisID='Mark.15.10'>Jo viņš zināja, ka augstie priesteri aiz skaudības Viņu nodevuši.</verse>
        <verse osisID='Mark.15.11'>Bet augstie priesteri kūdīja pūli, lai labāk tiem atlaiž Barabu.</verse>
        <verse osisID='Mark.15.12'>Bet Pilāts atkal uzrunāja viņus un sacīja: Ko tad jūs vēlaties, lai es daru ar jūdu Ķēniņu?</verse>
        <verse osisID='Mark.15.13'>Bet tie atkal kliedza: Sit Viņu krustā!</verse>
        <verse osisID='Mark.15.14'>Bet Pilāts sacīja viņiem: Ko tad Viņš ļaunu darījis? Bet tie vēl vairāk kliedza: Sit Viņu krustā!</verse>
        <verse osisID='Mark.15.15'>Bet Pilāts, vēlēdamies ļaudīm iztapt, atlaida tiem Barabu, bet Jēzu šaustīja un nodeva, lai Viņu sistu krustā.</verse>
        <verse osisID='Mark.15.16'>Bet kareivji ieveda Viņu tiesas pagalmā un sasauca kopā visu pulku.</verse>
        <verse osisID='Mark.15.17'>Un tie apģērba Viņu purpura tērpā un, nopinuši ērkšķu kroni, uzlika to Viņam.</verse>
        <verse osisID='Mark.15.18'>Un tie sāka Viņu sveicināt: Sveiks, jūdu Ķēniņ!</verse>
        <verse osisID='Mark.15.19'>Un ar niedri sita Viņa galvu, un spļāva Viņam, un, ceļus locīdami, pielūdza Viņu.</verse>
        <verse osisID='Mark.15.20'>Un tie, kad bija Viņu izsmējuši, novilka Viņam purpura drānas un ietērpa to Viņa paša drānās, un veda Viņu, lai Viņu sistu krustā.</verse>
        <verse osisID='Mark.15.21'>Un viņi piespieda kādu garāmejošo, Kirēnes Sīmani, kas nāca no laukiem, Aleksandra un Rufa tēvu, lai tas nestu Viņa krustu.</verse>
        <verse osisID='Mark.15.22'>Un tie Viņu noveda uz Golgotas vietu, kas tulkojumā nozīmē: Pieres vieta.</verse>
        <verse osisID='Mark.15.23'>Un tie Viņam deva dzert vīnu, sajauktu ar mirrēm, bet Viņš nepieņēma.</verse>
        <verse osisID='Mark.15.24'>Un tie, piesituši Viņu krustā, izdalīja Viņa drānas, mezdami kauliņus, kam ko saņemt.</verse>
        <verse osisID='Mark.15.25'>Bet tā bija trešā stunda, kad Viņu piesita krustā.</verse>
        <verse osisID='Mark.15.26'>Un bija uzrakstīts Viņa vainas apzīmējums: Jūdu Ķēniņš.</verse>
        <verse osisID='Mark.15.27'>Un līdz ar Viņu tie sita krustā divus slepkavas: vienu labajā, otru kreisajā pusē.</verse>
        <verse osisID='Mark.15.28'>Tā izpildījās Raksti, kas saka: Un ļaundariem Viņš tika pieskaitīts. (Is.53,12)</verse>
        <verse osisID='Mark.15.29'>Un garāmgājēji zaimoja Viņu un, kratīdami savas galvas, sacīja: Redzi, Tu, kas noplēs Dieva namu un trijās dienās atkal to uzcel,</verse>
        <verse osisID='Mark.15.30'>Nokāpdams no krusta, glāb pats sevi!</verse>
        <verse osisID='Mark.15.31'>Līdzīgi arī augstie priesteri izsmēja Viņu un ar rakstu mācītājiem savā starpā sarunājās: Citus Viņš glāba, bet pats sevi nevar izglābt.</verse>
        <verse osisID='Mark.15.32'>Lai Kristus, Izraēļa Ķēniņš, tagad nokāpj no krusta, lai mēs, to redzēdami, ticētu! Arī tie, kas līdz ar viņu bija krustā sisti, zaimoja Viņu.</verse>
        <verse osisID='Mark.15.33'>Un sestajai stundai iestājoties, palika tumšs visā zemē līdz pat devītajai stundai.</verse>
        <verse osisID='Mark.15.34'>Un devītajā stundā Jēzus skaļā balsī sauca, sacīdams: Eloi, Eloi, lema sabahtani! Tulkojumā: MansDievs, mans Dievs, kāpēc Tu mani esi atstājis? (Ps.21,2; Mt.27,46)</verse>
        <verse osisID='Mark.15.35'>Un daži no klātesošajiem, to dzirdēdami, sacīja: Redzi, Viņš sauc Eliju. (Ps.21,2;Mt.27,46)</verse>
        <verse osisID='Mark.15.36'>Bet viens aizsteidzās un, piesūcinājis sūkli etiķī un piestiprinājis to niedrei, deva Viņam dzert, sacīdams: Pagaidiet, redzēsim, vai Elijs nāks un noņems Viņu.</verse>
        <verse osisID='Mark.15.37'>Bet Jēzus, stiprā balsī iesaucies, atdeva savu Garu.</verse>
        <verse osisID='Mark.15.38'>Un priekškars dievnamā pārplīsa divās daļās no augšas līdz apakšai.</verse>
        <verse osisID='Mark.15.39'>Bet simtnieks, kas iepretim stāvēja, redzēdams, ka Viņš, tā saukdams, nomira, sacīja: Patiesi, šis Cilvēks bija Dieva Dēls!</verse>
        <verse osisID='Mark.15.40'>Bet bija tur arī sievietes, kas no tālienes skatījās; starp viņām bija Marija Magdalēna un Marija, Jēkaba Jaunākā un Jāzepa māte, un Salome.</verse>
        <verse osisID='Mark.15.41'>Tās, kad Viņš bija Galilejā, sekoja Viņam un kalpoja Viņam, un daudzas citas, kas atnāca Viņam līdz uz Jeruzalemi.</verse>
        <verse osisID='Mark.15.42'>Un kad vakars jau bija iestājies, jo bija sagatavošanas diena, kas ir pirms sabata,</verse>
        <verse osisID='Mark.15.43'>Nāca Jāzeps no Arimatejas, ievērojams padomnieks, kas pats arī gaidīja Dieva valstību, un, iegājis droši pie Pilāta, lūdza Jēzus miesas.</verse>
        <verse osisID='Mark.15.44'>Bet Pilāts brīnījās, ka Viņš jau ir nomiris. Un viņš, simtnieku pieaicinājis, jautāja tam: Vai Viņš jau miris.</verse>
        <verse osisID='Mark.15.45'>Un dabūjis to no simtnieka zināt, viņš atvēlēja Jāzepam Jēzus miesas.</verse>
        <verse osisID='Mark.15.46'>Bet Jāzeps, nopircis audeklu un noņēmis Viņu, ietina audeklā un ielika Viņu kapā, kas bija izcirsts klintī, un pievēla kapa durvīm akmeni.</verse>
        <verse osisID='Mark.15.47'>Bet Marija Magdalēna un Marija, Jāzepa māte, novēroja, kur Viņu noliek.</verse>
      </chapter>
      <chapter osisID='Mark.16'>
        <verse osisID='Mark.16.1'>Un kad sabata diena bija pagājusi, Marija Magdalēna un Marija, Jēkaba māte, un Salome pirka svaidāmās zāles, lai ietu un svaidītu Jēzu.</verse>
        <verse osisID='Mark.16.2'>Un pirmajā nedēļas dienā, ļoti agri, kad saule jau bija uzlēkusi, viņas gāja uz kapu</verse>
        <verse osisID='Mark.16.3'>Un runāja savā starpā: Kas mums novels akmeni no kapa durvīm?</verse>
        <verse osisID='Mark.16.4'>Un ieskatoties viņas redzēja, ka akmens novelts; jo tas bija ļoti liels.</verse>
        <verse osisID='Mark.16.5'>Un viņas, kapā iegājušas, redzēja baltās drēbēs tērptu jaunekli, sēžot pa labi; un viņas izbijās.</verse>
        <verse osisID='Mark.16.6'>Viņš sacīja tām: Nebīstieties! Jūs meklējat Jēzu no Nācaretes, krustā sisto. Viņš ir augšāmcēlies. Viņa šeit nav, redziet vietu, kur tie Viņu bija nolikuši.</verse>
        <verse osisID='Mark.16.7'>Bet noejiet un sakiet Viņa mācekļiem un Pēterim, ka Viņš pirms jums noies Galilējā; tur jūs Viņu redzēsiet, kā Viņš jums sacījis.</verse>
        <verse osisID='Mark.16.8'>Un izgājušas viņas bēga no kapa, jo bailes un izmisums viņas pārņēma; un viņas nevienam nekā neteica, jo tās baidījās.</verse>
        <verse osisID='Mark.16.9'>Bet pirmajā nedēļas dienā, rīta agrumā augšāmcēlies, Viņš vispirms parādījās Marijai Magdalēnai, no kuras Viņš bija izdzinis septiņus ļaunos garus.</verse>
        <verse osisID='Mark.16.10'>Viņa nogājusi pasludināja tiem, kas ar Viņu bija, kas bija noskumuši un raudāja.</verse>
        <verse osisID='Mark.16.11'>Un tie, dzirdēdami, ka Viņš dzīvs un ka tā Viņu redzējusi, neticēja.</verse>
        <verse osisID='Mark.16.12'>Bet pēc tam Viņš citā izskatā parādījās uz ceļa diviem no viņiem, kas gāja uz laukiem.</verse>
        <verse osisID='Mark.16.13'>Un šie nogājuši pasludināja to pārējiem, bet arī šiem viņi neticēja.</verse>
        <verse osisID='Mark.16.14'>Beigās Viņš parādījās, tiem vienpadsmit pie galda esot, un norāja viņu neticību un cietsirdību, ka viņi neticēja tiem, kas bija redzējuši Viņu augšāmcēlušos.</verse>
        <verse osisID='Mark.16.15'>Un Viņš tiem sacīja: Ejiet pa visu pasauli un sludiniet evaņģēliju visai radībai!</verse>
        <verse osisID='Mark.16.16'>Kas ticēs un taps kristīts, tas būs pestīts, bet kas neticēs, tas tiks pazudināts.</verse>
        <verse osisID='Mark.16.17'>Bet tiem, kas ticēs, sekos šīs zīmes: manā vārdā viņi izdzīs ļaunos garus, runās jaunās valodās;</verse>
        <verse osisID='Mark.16.18'>Čūskas cilās; un ja kas dzers ko nāvīgu, tas viņam nekaitēs; slimajiem viņi uzliks rokas, un tie kļūs veseli.</verse>
        <verse osisID='Mark.16.19'>Un Kungs Jēzus pēc tam, kad ar viņiem bija runājis, tika uzņemts debesīs un sēd pie Dieva labās rokas.</verse>
        <verse osisID='Mark.16.20'>Bet viņi gāja un sludināja visur; un Kungs viņiem palīdzēja un mācību apstiprināja ar līdzejošajām zīmēm.</verse>
      </chapter>
    </div>
    <div type='book' osisID='Luke'>
      <chapter osisID='Luke.1'>
        <verse osisID='Luke.1.1'>Jau daudzi mēģinājuši uzrakstīt nostāstus par notikumiem, kas risinājušies mūsu vidū.</verse>
        <verse osisID='Luke.1.2'>Kā tos mums notēlojuši tie, kas sākumā paši redzējuši un bijuši vārda kalpi,</verse>
        <verse osisID='Luke.1.3'>Tā iedomājos, visu no sākuma pamatīgi izpētot, tev, viscienīgākais Teofil, pēc kārtas uzrakstīt,</verse>
        <verse osisID='Luke.1.4'>Lai tu pārliecinātos tās mācības patiesībā, kurā tu esi mācīts.</verse>
        <verse osisID='Luke.1.5'>Jūdejas ķēniņa Heroda laikā dzīvoja kāds Abijas kārtas priesteris, vārdā Zaharijs, un viņa sieva, vārdā Elizabete, no Ārona cilts.</verse>
        <verse osisID='Luke.1.6'>Bet abi viņi bija taisnīgi Dieva priekšā un nevainojami pildīja visus Kunga baušļus un noteikumus.</verse>
        <verse osisID='Luke.1.7'>Bet viņiem nebija bērnu, jo Elizabete bija neauglīga; un abi bija veci gados.</verse>
        <verse osisID='Luke.1.8'>Un notika, ka viņš savureiz pildīja priestera pienākumus Dieva priekšā,</verse>
        <verse osisID='Luke.1.9'>Un viņam, pēc priestera paražas lozējot, bija jāiet Kunga svētnīcā kvēpināt;</verse>
        <verse osisID='Luke.1.10'>Un visi daudzie ļaudis ārā lūdza Dievu kvēpināšanas stundā.</verse>
        <verse osisID='Luke.1.11'>Tad viņam parādījās Kunga eņģelis, stāvot kvēpināšanas altāra labajā pusē.</verse>
        <verse osisID='Luke.1.12'>Un Zaharijs, to redzēdams, izbijās, un viņu pārņēma bailes.</verse>
        <verse osisID='Luke.1.13'>Bet eņģelis sacīja viņam: Nebīsties, Zaharij, jo tava lūgšana ir uzklausīta: tava sieva Elizabete dzemdēs tev dēlu un tu nosauksi viņu vārdā Jānis.</verse>
        <verse osisID='Luke.1.14'>Un Tev būs prieks un līksmība, un daudzi priecāsies par viņa piedzimšanu.</verse>
        <verse osisID='Luke.1.15'>Jo viņš būs liels Kunga priekšā; vīnu un reibinošus dzērienus viņš nedzers; un Svētais Gars viņu piepildīs jau mātes miesās.</verse>
        <verse osisID='Luke.1.16'>Un daudzus Izraēļa bērnus viņš atgriezīs pie Kunga, viņu Dieva.</verse>
        <verse osisID='Luke.1.17'>Un tas ies viņa priekšā Elija garā un spēkā, pievērsdams tēvu sirdis bērniem un neticīgos taisnīgo gudrībai, lai sagatavotu Kungam paklausīgu tautu.</verse>
        <verse osisID='Luke.1.18'>Un Zaharijs sacīja eņģelim: Kā lai es to zinu? Jo es esmu vecs, un mana sieva arī gados.</verse>
        <verse osisID='Luke.1.19'>Un eņģelis viņam atbildēja un sacīja: Es esmu Gabriels, kas stāv Dieva priekšā, un es esmu sūtīts, lai tev to sacītu un tev pasludinātu šo prieka vēsti.</verse>
        <verse osisID='Luke.1.20'>Un, lūk, tu kļūsi mēms un nevarēsi runāt līdz tai dienai, kamēr tas notiks, tāpēc ka tu neticēji maniem vārdiem, kas savlaicīgi piepildīsies.</verse>
        <verse osisID='Luke.1.21'>Un ļaudis gaidīja Zahariju un brīnījās, kāpēc viņš kavējas svētnīcā.</verse>
        <verse osisID='Luke.1.22'>Bet viņš iznācis nevarēja tos uzrunāt; un tie noprata, ka viņš dievnamā redzējis parādību. Un viņš māja tiem un palika mēms.</verse>
        <verse osisID='Luke.1.23'>Un notika, ka izbeidzās viņa kalpošanas laiks; un viņš aizgāja savās mājās.</verse>
        <verse osisID='Luke.1.24'>Bet pēc šīm dienām viņa sieva Elizabete kļuva grūta un nerādījās piecus mēnešus, sacīdama:</verse>
        <verse osisID='Luke.1.25'>Tā Kungs mani svētījis; Viņš izraudzījis šīs dienas, lai atņemtu manu negodu ļaužu priekšā.</verse>
        <verse osisID='Luke.1.26'>Bet sestajā mēnesī Dievs sūtīja eņģeli Gabrielu uz Galilejas pilsētu, kas saucās Nācarete.</verse>
        <verse osisID='Luke.1.27'>Pie jaunavas, kas bija saderināta Dāvida cilts vīram, kam vārds bija Jāzeps; un jaunavas vārds bija Marija.</verse>
        <verse osisID='Luke.1.28'>Un eņģelis, ienācis pie viņas, sacīja: Esi sveicināta, žēlastības pilnā! Kungs ir ar tevi; tu esi svētīta starp sievietēm.</verse>
        <verse osisID='Luke.1.29'>To izdzirdusi, tā iztrūkās no viņa valodas un domāja: kas tā par sveicināšanu?</verse>
        <verse osisID='Luke.1.30'>Bet eņģelis viņai sacīja: Nebīsties, Marija, jo tu esi atradusi žēlastību pie Dieva.</verse>
        <verse osisID='Luke.1.31'>Lūk, tu kļūsi grūta miesās un dzemdēsi Dēlu, un nosauksi Viņu vārdā Jēzus.</verse>
        <verse osisID='Luke.1.32'>Un Viņš būs liels un sauksies Visaugstākā Dēls, un Dievs Kungs dos Viņam tēva Dāvida troni, un Viņš valdīs pār Jēkaba namu mūžīgi,</verse>
        <verse osisID='Luke.1.33'>Un Viņa valstībai nebūs gala.</verse>
        <verse osisID='Luke.1.34'>Bet Marija sacīja eņģelim: Kā tas var notikt, jo es vīra nezinu?</verse>
        <verse osisID='Luke.1.35'>Un eņģelis atbildēja un sacīja viņai: Svētais Gars nāks pār tevi, un Visaugstākā spēks tevi apēnos. Tāpēc arī Svētais, kas no tevis dzims, sauksies Dieva Dēls.</verse>
        <verse osisID='Luke.1.36'>Un, lūk, tava radiniece Elizabete, kuru sauc par neauglīgo, savā vecumā ieņēma dēlu un staigā sestajā mēnesī.</verse>
        <verse osisID='Luke.1.37'>Jo Dievam neviena lieta nav neiespējama.</verse>
        <verse osisID='Luke.1.38'>Bet Marija sacīja: Lūk, es esmu Kunga kalpone, lai man notiek pēc tava vārda! Un eņģelis no viņas aizgāja.</verse>
        <verse osisID='Luke.1.39'>Bet Marija, tanīs dienās cēlusies, steigšus aizgāja kalnos, jūdu pilsētā.</verse>
        <verse osisID='Luke.1.40'>Un viņa, iegājusi Zaharija namā, sveicināja Elizabeti.</verse>
        <verse osisID='Luke.1.41'>Un notika, ka Elizabetei, Marijas sveicināšanu dzirdot, bērniņš priecīgi sakustējās viņas miesās; un Elizabete piepildījās Svētā Gara;</verse>
        <verse osisID='Luke.1.42'>Un viņa skaļā balsī sauca un sacīja: Tu esi svētīta starp sievietēm, un svēts ir tavas miesas auglis!</verse>
        <verse osisID='Luke.1.43'>Un no kurienes man tas, ka mana Kunga māte nāk pie manis?</verse>
        <verse osisID='Luke.1.44'>Jo, lūk, tiklīdz tava sveicināšanas balss atskanēja manās ausīs, bērniņš līksmībā sakustējās manās miesās.</verse>
        <verse osisID='Luke.1.45'>Un svētīga tu esi ticēdama, ka tas izpildīsies, ko Kungs tev sacījis.</verse>
        <verse osisID='Luke.1.46'>Un Marija sacīja: Augsti slavē Kungu mana dvēsele.</verse>
        <verse osisID='Luke.1.47'>Un mans gars gavilē Dievā, manā Pestītājā, </verse>
        <verse osisID='Luke.1.48'>Jo viņš ir uzlūkojis savas kalpones pazemību; lūk, no šī brīža mani svētīgu teiks visas paaudzes,</verse>
        <verse osisID='Luke.1.49'>Jo Varenais lielas lietas manī darījis; un svēts ir Viņa vārds.</verse>
        <verse osisID='Luke.1.50'>Un viņa žēlsirdība paliek paaudžu paaudzēs tiem, kas Viņa bīstas.</verse>
        <verse osisID='Luke.1.51'>Viņš parādīja varu ar savu elkoni, izklīdinādams lepnos savā sirdsprātā.</verse>
        <verse osisID='Luke.1.52'>Viņš varenos gāza no troņiem un paaugstināja pazemīgos.</verse>
        <verse osisID='Luke.1.53'>Izsalkušos viņš pildīja labumiem un bagātos atstāja tukšā.</verse>
        <verse osisID='Luke.1.54'>Viņš uzņēma savu kalpu Izraēli, atminējies savu žēlsirdību,</verse>
        <verse osisID='Luke.1.55'>Kā Viņš runājis mūsu tēviem, Ābrahamam un viņa pēctečiem mūžīgi.</verse>
        <verse osisID='Luke.1.56'>Bet Marija palika pie viņas kādus trīs mēnešus un tad atgriezās savās mājās.</verse>
        <verse osisID='Luke.1.57'>Bet Elizabetei pienāca laiks dzemdēt; un viņa dzemdēja dēlu,</verse>
        <verse osisID='Luke.1.58'>Un viņas kaimiņi un radi, izdzirduši, ka Kungs viņai parādījis savu žēlastību, priecājās līdz ar viņu.</verse>
        <verse osisID='Luke.1.59'>Un notika, ka astotajā dienā tie sanāca bērniņu apgraizīt un sauca to viņa tēva vārdā: Zaharijs.</verse>
        <verse osisID='Luke.1.60'>Un viņa māte atbildēja un sacīja: Nekādā ziņā, bet viņš sauksies Jānis.</verse>
        <verse osisID='Luke.1.61'>Un tie sacīja viņai: Taču nav neviena tavos rados, kas sauktos šinī vārdā.</verse>
        <verse osisID='Luke.1.62'>Bet tie māja viņa tēvam, kā tas vēlētos viņu saukt.</verse>
        <verse osisID='Luke.1.63'>Un viņš pieprasīja galdiņu un rakstīja: Viņa vārds ir Jānis. Un visi brīnījās.</verse>
        <verse osisID='Luke.1.64'>Un te atdarījās viņa mute un mēle; un viņš runāja, godinādams Dievu.</verse>
        <verse osisID='Luke.1.65'>Un bailes pārņēma visus viņu kaimiņus; un visas šīs ziņas izpaudās visā Jūdejas kalnājā.</verse>
        <verse osisID='Luke.1.66'>Un visi, kas to dzirdēja, paturēja to savā sirdī, sacīdami: Kā jums šķiet, kas būs šis bērns, jo Dieva roka ir ar viņu?</verse>
        <verse osisID='Luke.1.67'>Un Zaharijs, viņa tēvs, Svētā Gara piepildīts, pravietoja, sacīdams:</verse>
        <verse osisID='Luke.1.68'>Godināts lai ir Kungs, Izraēļa Dievs, jo Viņš ir apmeklējis savu tautu un devis tai pestīšanu;</verse>
        <verse osisID='Luke.1.69'>Un Viņš mums pacēla pestīšanas ragu pār sava kalpa Dāvida namu;</verse>
        <verse osisID='Luke.1.70'>Kā Viņš runājis ar savu svēto praviešu muti, kas no mūžības;</verse>
        <verse osisID='Luke.1.71'>Ka Viņš mūs atpestīs no mūsu ienaidniekiem un visu to rokām, kas mūs ienīst;</verse>
        <verse osisID='Luke.1.72'>Lai pierādītu žēlsirdību mūsu tēviem un atcerētos savu svēto derību.</verse>
        <verse osisID='Luke.1.73'>Zvērestu, ko Viņš zvērējis mūsu tēvam Ābrahamam un dod mums,</verse>
        <verse osisID='Luke.1.74'>Lai mēs, izglābti no savu ienaidnieku rokām, bezbailīgi Viņam kalpotu</verse>
        <verse osisID='Luke.1.75'>Svētumā un taisnībā Viņa priekšā visās mūsu mūža dienās.</verse>
        <verse osisID='Luke.1.76'>Un tevi, bērniņ, sauks par Visaugstākā pravieti, jo tu iesi Kunga vaiga priekšā sagatavot Viņam ceļu,</verse>
        <verse osisID='Luke.1.77'>Lai dotu pestīšanas atziņu Viņa ļaudīm to grēku piedošanai</verse>
        <verse osisID='Luke.1.78'>Mūsu Dieva sirsnīgās žēlsirdības dēļ, ar kuru Auseklis no augšienes mūs uzlūkojis,</verse>
        <verse osisID='Luke.1.79'>Lai apgaismotu tos, kas tumsībā un nāves ēnā sēd, un virzītu mūsu kājas uz miera ceļu.</verse>
        <verse osisID='Luke.1.80'>Un bērns auga, un stiprinājās garā, un palika tuksnesī līdz tai dienai, kad viņam bija jāstājās Izraēļa priekšā.</verse>
      </chapter>
      <chapter osisID='Luke.2'>
        <verse osisID='Luke.2.1'>Bet notika, ka tanī laikā ķeizars Augusts izdeva pavēli, lai tiktu sarakstīta visa valsts.</verse>
        <verse osisID='Luke.2.2'>Šī pirmā sarakstīšana notika Kvirinija, Sīrijas pārvaldnieka, laikā.</verse>
        <verse osisID='Luke.2.3'>Un visi gāja pierakstīties, katrs savā pilsētā.</verse>
        <verse osisID='Luke.2.4'>Un arī Jāzeps no Nācaretes pilsētas Galilejā nogāja Jūdejā, Dāvida pilsētā, kas saucās Betlēme, tāpēc ka viņš bija no Dāvida nama un cilts.</verse>
        <verse osisID='Luke.2.5'>Lai pierakstītos ar Mariju, savu saderināto sievu, kas bija grūta.</verse>
        <verse osisID='Luke.2.6'>Un notika, ka, viņiem tur esot, pienāca laiks, lai viņa dzemdētu.</verse>
        <verse osisID='Luke.2.7'>Un viņa dzemdēja savu pirmdzimto Dēlu, un ietina Viņu autiņos, un ielika Viņu silē, jo tiem nebija vietas mājvietā.</verse>
        <verse osisID='Luke.2.8'>Un bija gani tanī apvidū, kas, būdami nomodā, sargāja nakts stundās savu ganāmpulku.</verse>
        <verse osisID='Luke.2.9'>Un, lūk, Kunga eņģelis piestājās viņiem, un Dieva spožums apspīdēja tos, un viņi ļoti izbijās.</verse>
        <verse osisID='Luke.2.10'>Un eņģelis viņiem sacīja: Nebīstieties, jo, lūk, es jums pasludinu lielu prieku, kas notiks visiem ļaudīm:</verse>
        <verse osisID='Luke.2.11'>Jo jums šodien Dāvida pilsētā piedzimis Pestītājs, kas ir Kristus Kungs.</verse>
        <verse osisID='Luke.2.12'>Un tāda jums būs zīme: jūs atradīsiet Bērnu, autiņos ietītu un silē ieliktu.</verse>
        <verse osisID='Luke.2.13'>Un piepeši eņģelim pievienojās daudz debess karapulku, kas godināja Dievu, sacīdami:</verse>
        <verse osisID='Luke.2.14'>Gods Dievam augstībā, un miers virs zemes laba prāta cilvēkiem.</verse>
        <verse osisID='Luke.2.15'>Un notika, kad eņģeļi bija no tiem aizgājuši debesīs, ka gani runāja savā starpā: Aiziesim uz Bētlemi paskatīties to vārdu, kas noticis, ko Kungs mums pasludinājis!</verse>
        <verse osisID='Luke.2.16'>Un viņi steigā atnāca un atrada Mariju un Jāzepu, un Bērniņu, kas gulēja silē.</verse>
        <verse osisID='Luke.2.17'>Bet kad viņi to redzēja, tie pazina to vārdu, kas viņiem bija sacīts par šo Bērniņu.</verse>
        <verse osisID='Luke.2.18'>Un visi, kas to dzirdēja, brīnījās par to, ko gani tiem sacīja.</verse>
        <verse osisID='Luke.2.19'>Bet Marija glabāja visus šos vārdus, pārdomādama savā sirdī.</verse>
        <verse osisID='Luke.2.20'>Un gani atgriezās atpakaļ, godinādami un teikdami Dievu par visu, ko tie bija dzirdējuši un redzējuši, kā tas viņiem bija sacīts.</verse>
        <verse osisID='Luke.2.21'>Un Bērns, kad astoņas dienas bija pagājušas, bija jāapgraiza, nosaucot Viņu vārdā Jēzus, kā to eņģelis bija teicis, pirms Viņš bija ieņemts mātes miesās.</verse>
        <verse osisID='Luke.2.22'>Un tie, kad saskaņā ar Mozus likumu viņas šķīstīšanas dienas bija pagājušas, nesa Viņu uz Jeruzalemi, lai Viņu upurētu Kungam,</verse>
        <verse osisID='Luke.2.23'>Kā Kunga bauslībā rakstīts, lai ikviens vīriešu kārtas pirmdzimtais tiktu Kungam svētīts; (2.Moz.13,2)</verse>
        <verse osisID='Luke.2.24'>Un lai upurētu vienu pāri ūbeļu vai divus jaunus baložus, kā tas sacīts Kunga bauslībā.</verse>
        <verse osisID='Luke.2.25'>Un, lūk, Jeruzalemē bija cilvēks, vārdā Simeons; šis cilvēks bija taisnīgs un dievbijīgs, un viņš gaidīja Izraēļa iepriecināšanu; un Svētais Gars bija viņā.</verse>
        <verse osisID='Luke.2.26'>Un no Svētā Gara viņš bija saņēmis norādījumu, ka viņš nāves neredzēs, iekams nebūs skatījis Kunga Svaidīto.</verse>
        <verse osisID='Luke.2.27'>Viņš, garā pamudināts, iegāja svētnīcā; un, kad vecāki ienesa Jēzus Bērniņu, lai pie Viņa izpildītu bauslības paražas,</verse>
        <verse osisID='Luke.2.28'>Tas ņēma Viņu savās rokās un, Dievu teikdams, sacīja:</verse>
        <verse osisID='Luke.2.29'>Tagad, Kungs, saskaņā ar Taviem vārdiem atlaid savu kalpu mierā.</verse>
        <verse osisID='Luke.2.30'>Jo manas acis redzējušas Tavu pestīšanu,</verse>
        <verse osisID='Luke.2.31'>Ko Tu esi sataisījis visu ļaužu vaiga priekšā:</verse>
        <verse osisID='Luke.2.32'>Gaismu pagānu apgaismošanai un Tavas Izraēļa tautas godu.</verse>
        <verse osisID='Luke.2.33'>Un Viņa tēvs un māte brīnījās par to, kas par Viņu tika runāts.</verse>
        <verse osisID='Luke.2.34'>Un Simeons svētīja viņus un sacīja Marijai, Viņa mātei: Lūk, Viņš ir likts par krišanu un augšāmcelšanos daudziem Izraēlī un par zīmi, kam pretī runās (Is.8,14; Rom.9,38; 1.Pēt.2,7)</verse>
        <verse osisID='Luke.2.35'>Un tavas pašas dvēseli pārdurs zobens, lai atklātos daudzu siržu domas.</verse>
        <verse osisID='Luke.2.36'>Un tur bija praviete Anna, Fanuēļa meita, no Asera cilts, kas sasniegusi lielu vecumu, nodzīvojot pēc savas jaunavības ar savu vīru septiņus gadus.</verse>
        <verse osisID='Luke.2.37'>Un viņa bija atraitne ap astoņdesmit četriem gadiem, kas neatkāpās no svētnīcas, bet gavēdama un lūgdama naktīm un dienām, kalpoja Dievam.</verse>
        <verse osisID='Luke.2.38'>Un viņa, ienākusi tanī pat stundā, teica Kungu un runāja par Viņu visiem, kas gaidīja Izraēļa atpestīšanu.</verse>
        <verse osisID='Luke.2.39'>Un viņi, visu pēc Kunga bauslības izpildījuši, atgriezās atpakaļ Galilejā, savā Nācaretes pilsētā.</verse>
        <verse osisID='Luke.2.40'>Bet Bērniņš auga un stiprinājās, pilns gudrības; un Dieva žēlastība bija ar Viņu.</verse>
        <verse osisID='Luke.2.41'>Un Viņa vecāki Lieldienu svētkos ik gadus gāja uz Jeruzalemi.</verse>
        <verse osisID='Luke.2.42'>Un tie, kad Viņš bija divpadsmit gadus vecs, pēc svētku ieraduma gāja uz Jeruzalemi.</verse>
        <verse osisID='Luke.2.43'>Un kad viņi, izbeidzoties svētku dienām, atgriezās atpakaļ, bērns Jēzus palika Jeruzalemē, bet Viņa vecāki to nezināja.</verse>
        <verse osisID='Luke.2.44'>Bet tie domāja, ka Viņš ir pie ceļa biedriem; un tie, dienas ceļu nostaigājuši, meklēja Viņu starp radiem un pazīstamajiem;</verse>
        <verse osisID='Luke.2.45'>Un tie, neatraduši Viņu, atgriezās Jeruzalemē, To meklēdami.</verse>
        <verse osisID='Luke.2.46'>Un notika, ka pēc trim dienām tie Viņu atrada sēžam dievnamā starp rakstu mācītājiem, tos uzklausot un tiem jautājot.</verse>
        <verse osisID='Luke.2.47'>Un visi, kas Viņu dzirdēja, bija pārsteigti par Viņa gudrību un atbildēm.</verse>
        <verse osisID='Luke.2.48'>Un tie, Viņu ieraudzījuši, brīnījās. Un Viņa māte sacīja Viņam: Dēls, kāpēc Tu mums tā darīji? Lūk, Tavs tēvs un es ar sāpēm Tevi meklējām.</verse>
        <verse osisID='Luke.2.49'>Un Viņš tiem sacīja: Kāpēc jūs mani meklējāt? Vai jūs nezinājāt, ka man jādarbojas tanīs lietās, kas ir mana Tēva?</verse>
        <verse osisID='Luke.2.50'>Un tie neizprata tos vārdus, kurus Viņš tiem runāja.</verse>
        <verse osisID='Luke.2.51'>Un Viņš gāja tiem līdz. Un viņi nonāca Nācaretē; un Viņš bija tiem paklausīgs. Un Viņa māte glabāja visus šos vārdus savā sirdī.</verse>
        <verse osisID='Luke.2.52'>Un Jēzus pieņēmās gudrībā un gados, un žēlastībā pie Dieva un cilvēkiem.</verse>
      </chapter>
      <chapter osisID='Luke.3'>
        <verse osisID='Luke.3.1'>Bet ķeizara Tibērija valdīšanas piecpadsmitajā gadā, kad Poncijs Pilāts bija pārvaldnieks Galilejā, bet viņa brālis Filips pārvaldnieks Iturejā un Trahonitīdas daļā un Lizanijs pārvaldnieks Abilinē, </verse>
        <verse osisID='Luke.3.2'>Augsto priesteru Annas un Kaifas laikā Kunga vārds nāca uz Jāni, Zaharija dēlu, tuksnesī.</verse>
        <verse osisID='Luke.3.3'>Un viņš staigāja visā Jordānas apkārtnē, sludinādams grēku nožēlošanas kristību grēku piedošanai,</verse>
        <verse osisID='Luke.3.4'>Kā rakstīts pravieša Isaja sludinājumu grāmatā: Saucēja balss tuksnesī: sataisiet Kunga ceļu, taisnas dariet Viņa takas!</verse>
        <verse osisID='Luke.3.5'>Katra ieleja lai piepildās, un katrs kalns un pakalns lai nolīdzinās, kas līks, tam jātop taisnam, un kas nelīdzens, tam jātop līdzenam ceļam;</verse>
        <verse osisID='Luke.3.6'>Un ikviena miesa redzēs Dieva pestīšanu. (Is 40,3-5)</verse>
        <verse osisID='Luke.3.7'>Viņš runāja ļaudīm, kas nāca pie viņa kristīties: Jūs, odžu dzimums! Kas jūs mācīja bēgt no nākamajām dusmām?</verse>
        <verse osisID='Luke.3.8'>Tāpēc nesiet grēku nožēlošanas cienīgus augļus un nesāciet sacīt: Mums Ābrahams ir tēvs. Jo es jums saku, ka Dievs spējīgs no šiem akmeņiem radīt Ābrahamam bērnus.</verse>
        <verse osisID='Luke.3.9'>Jau cirvis pielikts pie koku saknēm. Katrs koks, kas nenes labus augļus, tiks nocirsts un ugunī iemests.</verse>
        <verse osisID='Luke.3.10'>Un ļaudis jautāja viņam, sacīdami: Ko tad mums darīt?</verse>
        <verse osisID='Luke.3.11'>Bet viņš tiem atbildēja un sacīja: Kam divi svārki, lai dod tam, kam nav; un kam pārtika, lai dara tāpat.</verse>
        <verse osisID='Luke.3.12'>Bet nāca arī muitnieki kristīties; un tie sacīja viņam: Mācītāj, ko lai mēs darām?</verse>
        <verse osisID='Luke.3.13'>Un viņš tiem sacīja: Neņemiet vairāk, nekā jums noteikts.</verse>
        <verse osisID='Luke.3.14'>Bet jautāja viņam arī kareivji, sacīdami: Ko mums būs darīt? Un viņš tiem sacīja: Nedariet nevienam pārestību un netaisnību un esiet mierā ar savu algu!</verse>
        <verse osisID='Luke.3.15'>Bet kad ļaudīm likās un viņi savās sirdīs domāja par Jāni, vai viņš nav Kristus,</verse>
        <verse osisID='Luke.3.16'>Jānis atbildēja un sacīja visiem: Es jūs kristīju ar ūdeni, bet nāks varenāks par mani, kam es neesmu cienīgs Viņa kurpju siksnas atraisīt; Viņš jūs kristīs Svētajā Garā un ugunī.</verse>
        <verse osisID='Luke.3.17'>Tā vēteklis ir Viņa rokā; un Viņš iztīrīs savu klonu, un kviešus Viņš sakrās savā klētī, bet pelavas sadedzinās neizdzēšamā ugunī.</verse>
        <verse osisID='Luke.3.18'>Vēl daudz citu ko viņš sludināja, mācīdams ļaudis.</verse>
        <verse osisID='Luke.3.19'>Bet zemes pārvaldnieks Herods, ko viņš nopēla par Herodiju, tā brāļa sievu, un par visiem ļaunumiem, ko Herods darīja,</verse>
        <verse osisID='Luke.3.20'>Visam tam pievienoja vēl to, ka ieslodzīja Jāni cietumā.</verse>
        <verse osisID='Luke.3.21'>Bet notika, ka visi ļaudis kristījās, un arī Jēzus bija kristīts, tad Viņam, Dievu lūdzot, debesis atvērās,</verse>
        <verse osisID='Luke.3.22'>Un Svētais Gars miesīgā veidā kā balodis nolaidās uz Viņu; un balss atskanēja no debesīm: Tu esi mans mīļais Dēls, pie Tevis man labpatikšana!</verse>
        <verse osisID='Luke.3.23'>Un Jēzus pats, kad Viņš iesāka, bija apmēram 30 gadus vecs, kā mēdza domāt, Jāzepa dēls; Jāzeps bija Heli, bet tas Matata dēls,</verse>
        <verse osisID='Luke.3.24'>Tas bija Levi, tas Melhi, tas Jannes, tas Jāzepa dēls.</verse>
        <verse osisID='Luke.3.25'>Tas bija Matatija, tas Amosa, tas Nauma, tas Hesli, tas Nages dēls,</verse>
        <verse osisID='Luke.3.26'>Tas bija Maata, tas Matatija, tas Semeja, tas Jāzepa, tas Jūdas dēls,</verse>
        <verse osisID='Luke.3.27'>Tas bija Joanna, tas Rēzas, tas Zorobabela, tas Salatiēla, tas Neri dēls,</verse>
        <verse osisID='Luke.3.28'>Tas bija Melhi, tas Adi, tas Kozama, tas Elmadama, tas Hēra dēls, </verse>
        <verse osisID='Luke.3.29'>Tas bija Jēzus, tas Eliezera, tas Jorima, tas Matata, tas Levi dēls,</verse>
        <verse osisID='Luke.3.30'>Tas bija Simeona, tas Jūdas, tas Jāzepa, tas Jona, tas Eliakīma dēls,</verse>
        <verse osisID='Luke.3.31'>Tas bija Melejas, tas Mennas, tas Matata, tas Natana, tas Dāvida dēls,</verse>
        <verse osisID='Luke.3.32'>Tas bija Jeses, tas Obeda, tas Booza, tas Salomona, tas Naasona dēls,</verse>
        <verse osisID='Luke.3.33'>Tas bija Aminadaba, tas Admina, tas Arni, tas Esrona, tas Faresa, tas Jūdas dēls,</verse>
        <verse osisID='Luke.3.34'>Tas bija Jēkaba, tas Īzāka, tas Ābrahama, tas Taras, tas Nahora dēls.</verse>
        <verse osisID='Luke.3.35'>Tas bija Seruha, tas Ragaua, tas Falega, tas Hebera, tas Salas dēls,</verse>
        <verse osisID='Luke.3.36'>Tas bija Kainana, tas Arfaksāda, tas Sēma, tas Noasa, tas Lameha dēls,</verse>
        <verse osisID='Luke.3.37'>Tas bija Matuzala, tas Henoha, tas Jareda, tas Malaleēla, tas Kainana dēls,</verse>
        <verse osisID='Luke.3.38'>Tas bija Enosa, tas Seta, tas Ādama dēls, tas Dieva.</verse>
      </chapter>
      <chapter osisID='Luke.4'>
        <verse osisID='Luke.4.1'>Bet Jēzus, Svētā Gara pilns, atgriezās no Jordānas, un Gars Viņu aizveda tuksnesī.</verse>
        <verse osisID='Luke.4.2'>Tur Viņš bija četrdesmit dienas un tika velna kārdināts. Un Viņš tanīs dienās nekā neēda; un kad tās bija pagājušas, Viņš izsalka.</verse>
        <verse osisID='Luke.4.3'>Bet velns sacīja Viņam: Ja Tu esi Dieva Dēls, saki šim akmenim, lai tas kļūst maize!</verse>
        <verse osisID='Luke.4.4'>Un Jēzus atbildēja viņam: Ir rakstīts: ne no maizes vien cilvēks dzīvo, bet no ikviena Dieva vārda.</verse>
        <verse osisID='Luke.4.5'>Tad velns uzveda Viņu augstā kalnā un vienā acumirklī rādīja Viņam visas pasaules valstis,</verse>
        <verse osisID='Luke.4.6'>Un sacīja Viņam: Es Tev došu visu šo varu un šo godību, jo tās man nodotas, un kam es gribu, tam es tās dodu.</verse>
        <verse osisID='Luke.4.7'>Tāpēc, ja Tu mani pielūgsi, tas viss būs Tavs.</verse>
        <verse osisID='Luke.4.8'>Bet Jēzus atbildēja viņam, sacīdams: Ir rakstīts: Dievu, savu Kungu tev būs pielūgt un Viņam vienam kalpot!</verse>
        <verse osisID='Luke.4.9'>Tad tas aizveda Viņu uz Jeruzalemi un novietoja Viņu uz svētnīcas jumta virsotnes, un sacīja Viņam: Ja Tu esi Dieva Dēls, meties no šejienes zemē.</verse>
        <verse osisID='Luke.4.10'>Jo ir rakstīts: Viņš saviem eņģeļiem pavēlēs par Tevi, lai tie Tevi sargātu;</verse>
        <verse osisID='Luke.4.11'>Un viņi nesīs Tevi rokās, lai Tu savu kāju neapdauzītu pie akmens. (Ps.91,11)</verse>
        <verse osisID='Luke.4.12'>Bet Jēzus atbildēja viņam un sacīja: Ir teikts: tev nebūs kārdināt Dievu, savu Kungu!</verse>
        <verse osisID='Luke.4.13'>Un kad velns visas savas kārdināšanas bija pabeidzis, tas līdz turpmākajam laikam atstāja Viņu.</verse>
        <verse osisID='Luke.4.14'>Bet Jēzus gara spēkā atgriezās Galilejā, un vēsts par Viņu izpaudās visā apgabalā.</verse>
        <verse osisID='Luke.4.15'>Un Viņš tos mācīja sinagogās, un visi viņu godināja.</verse>
        <verse osisID='Luke.4.16'>Un Viņš nonāca Nācaretē, kur bija uzaudzis, un pēc sava paraduma sabata dienā iegāja sinagogā; un viņš piecēlās lai lasītu.</verse>
        <verse osisID='Luke.4.17'>Un Viņam pasniedza pravieša Isaja grāmatu. Un Viņš, grāmatu atverot, atrada vietu, kur bija rakstīts:</verse>
        <verse osisID='Luke.4.18'>Kunga gars ir pār mani; tāpēc Viņš mani svaidīja un sūtīja mani sludināt evaņģēliju nabagiem un dziedināt tos, kam satriekta sirds.</verse>
        <verse osisID='Luke.4.19'>Cietumniekiem pasludināt atbrīvošanu un akliem redzi, nomāktos palaist brīvībā, pasludināt Kunga žēlastības gadu un atmaksas dienu. (Is.61,1-2)</verse>
        <verse osisID='Luke.4.20'>Un Viņš aizvēra grāmatu, atdeva to apkalpotājam un apsēdās. Un visu acis sinagogā bija vērstas uz Viņu.</verse>
        <verse osisID='Luke.4.21'>Un Viņš sāka runāt tiem: šodien šie Raksti izpildījušies jūsu ausīs.</verse>
        <verse osisID='Luke.4.22'>Un visi Viņam piekrita un brīnījās par Viņa žēlastības vārdiem, kas nāca no Viņa mutes, un sacīja: Vai šis nav Jāzepa dēls?</verse>
        <verse osisID='Luke.4.23'>Un Viņš tiem sacīja: Jūs katrā ziņā man sacīsiet sakāmvārdu: ārst, izdziedini pats sevi! Mēs dzirdējām lielas lietas notiekam Kafarnaumā; dari to arī šeit, savā tēvijā!</verse>
        <verse osisID='Luke.4.24'>Bet Viņš teica: Patiesi es jums saku: neviens pravietis netiek atzīts savā tēvijā.</verse>
        <verse osisID='Luke.4.25'>Es jums saku patiesību: daudz atraitņu bija Izraēlī Elija laikā, kad debesis bija slēgtas trīs gadus un sešus mēnešus, tā ka visā zemē valdīja liels bads,</verse>
        <verse osisID='Luke.4.26'>Bet ne pie vienas no tām netika sūtīts Elijs, kā vien pie sievietes atraitnes Sidonas Sareptā.</verse>
        <verse osisID='Luke.4.27'>Un daudz spitālīgo bija pravieša Eliseja laikā, bet neviens no viņiem netika šķīstīts kā vien sīrietis Naamans.</verse>
        <verse osisID='Luke.4.28'>Un visi, to dzirdēdami, kļuva pilni dusmu.</verse>
        <verse osisID='Luke.4.29'>Un tie cēlās un izmeta Viņu no pilsētas ārā, un noveda Viņu līdz kalna virsotnei, uz kura to pilsēta bija celta, lai Viņu nogrūstu zemē.</verse>
        <verse osisID='Luke.4.30'>Bet Viņš, iedams starp tiem, aizgāja.</verse>
        <verse osisID='Luke.4.31'>Un Viņš aizgāja uz Galilejas pilsētu Kafarnaumu, un tur Viņš sabatos tos mācīja.</verse>
        <verse osisID='Luke.4.32'>Un visi bija pārsteigti par Viņa mācību, jo Viņa vārdi bija vareni.</verse>
        <verse osisID='Luke.4.33'>Un sinagogā atradās cilvēks, kas bija nešķīstā gara apsēsts, un viņš kliedza stiprā balsī,</verse>
        <verse osisID='Luke.4.34'>Sacīdams: Dod mieru! Kas mums ar Tevi, Jēzu no Nācaretes? Vai Tu esi nācis mūs nomaitāt? Es zinu, Tu esi Dieva Svētais.</verse>
        <verse osisID='Luke.4.35'>Un Jēzus norāja to, sacīdams: Paliec klusu un izej no viņa! Un ļaunais gars nogāza to zemē viņu vidū un izgājā no tā, nekā ļauna viņam nenodarījis.</verse>
        <verse osisID='Luke.4.36'>Un visus pārņēma bailes; un viņi runāja savā starpā, sacīdami: Kas tas par vārdu, jo Viņš ar varu un spēku pavēl nešķīstajiem gariem, un tie iziet?</verse>
        <verse osisID='Luke.4.37'>Un vēsts par Viņu izpaudās visās šī apgabala vietās.</verse>
        <verse osisID='Luke.4.38'>Bet Jēzus atstāja sinagogu un aizgāja uz Sīmaņa namu. Bet Sīmaņa sievasmāte slimoja lielā drudzī, un tās dēļ tie Viņu lūdza.</verse>
        <verse osisID='Luke.4.39'>Un Viņš, pie tās stāvēdams, pavēlēja drudzim, un tas to atstāja. Un tā, tūdaļ uzcēlusies, kalpoja viņiem.</verse>
        <verse osisID='Luke.4.40'>Bet visi, kam bija slimnieki dažādām kaitēm, saulei norietot, veda tos pie Viņa. Bet Viņš, katram rokas uzliekot, izdziedināja tos.</verse>
        <verse osisID='Luke.4.41'>Arī ļaunie gari no daudziem izgāja, kliegdami un sacīdami: Tu esi Dieva Dēls! Bet Viņš norāja tos un neļāva tiem runāt, jo tie zināja, ka Viņš ir Kristus.</verse>
        <verse osisID='Luke.4.42'>Bet Viņš, dienai austot, aizgāja un staigāja tuksnešainā vietā, bet ļaudis meklēja Viņu; un tie, nonākuši pie Viņa, pūlējās Viņu aizturēt, lai Viņš no tiem neaizietu.</verse>
        <verse osisID='Luke.4.43'>Viņš tiem sacīja: Arī citām pilsētām man jāsludina Dieva valstība, jo tāpēc es esmu sūtīts.</verse>
        <verse osisID='Luke.4.44'>Un Viņš sludināja Galilejas sinagogās.</verse>
      </chapter>
      <chapter osisID='Luke.5'>
        <verse osisID='Luke.5.1'>Bet notika, kad Viņš stāvēja pie Ģenezaretes ezera, ka ļaudis spiedās pie Viņa, lai klausītos Dieva vārdu.</verse>
        <verse osisID='Luke.5.2'>Un Viņš redzēja divas laivas atrodamies pie ezera; bet zvejnieki bija izkāpuši un skaloja tīklus.</verse>
        <verse osisID='Luke.5.3'>Bet Viņš, iekāpis vienā laivā, kas piederēja Sīmanim, lūdza to atbīdīt nedaudz no malas; un Viņš, sēžot laivā, mācīja ļaudis.</verse>
        <verse osisID='Luke.5.4'>Un Viņš, pabeidzis runāt, sacīja Sīmanim: Dodies dziļāk un izmet savus tīklus zvejai!</verse>
        <verse osisID='Luke.5.5'>Bet Sīmanis atbildēja un sacīja Viņam: Mācītāj, visu nakti mēs strādājām, bet nekā nesazvejojām; tomēr Tavā vārdā es izmetīšu tīklu.</verse>
        <verse osisID='Luke.5.6'>Un viņi, to izdarījuši, noķēra lielu daudzumu zivju, tā ka viņu tīkls plīsa.</verse>
        <verse osisID='Luke.5.7'>Un viņi māja biedriem, kas bija otrā laivā, lai tie nāk un palīdz viņiem. Un tie piebrauca; un viņi piepildīja abas laivas, tā ka tās gandrīz grima.</verse>
        <verse osisID='Luke.5.8'>Kad Sīmanis Pēteris to redzēja, viņš krita pie Jēzus kājām, sacīdams: Aizej no manis, Kungs, jo es esmu grēcīgs cilvēks!</verse>
        <verse osisID='Luke.5.9'>Jo izbrīna pārņēma viņus un visus, kas ar tiem bija, par zivju lomu, ko viņi bija vilkuši;</verse>
        <verse osisID='Luke.5.10'>Tāpat arī Jēkabu un Jāni, Zebedeja dēlus, kas bija Sīmaņa biedri. Un Jēzus sacīja Sīmanim: Nebīsties, no šī laika tu zvejosi cilvēkus.</verse>
        <verse osisID='Luke.5.11'>Un viņi, laivas krastā izvilkuši, atstāja visu un sekoja Viņam.</verse>
        <verse osisID='Luke.5.12'>Un notika, kad Viņš bija vienā pilsētā, lūk, kāds cilvēks, kas bija spitālības pilns, ieraudzīja Jēzu, krita uz sava vaiga un lūdza Viņu sacīdams: Kungs, ja Tu vēlies, Tu vari mani šķīstīt.</verse>
        <verse osisID='Luke.5.13'>Un Viņš, roku izstiepis, pieskārās tam, sacīdams: Es gribu, topi šķīstīts! Un tūdaļ spitālība atstāja viņu.</verse>
        <verse osisID='Luke.5.14'>Un Viņš tam pavēlēja to nevienam nesacīt, bet noiet, parādīties priesterim un upurēt par savu šķīstīšanu, kā to Mozus pavēlējis, tiem par liecību.</verse>
        <verse osisID='Luke.5.15'>Bet vēsts izplatījās par Viņu vēl vairāk; un daudz ļaužu sapulcējās Viņu klausīties un dziedināties no savām slimībām.</verse>
        <verse osisID='Luke.5.16'>Bet Viņš aizgāja tuksnesī un pielūdza Dievu.</verse>
        <verse osisID='Luke.5.17'>Un notika, ka kādā dienā Viņš sēdēja mācīdams. Un tur sēdēja arī farizeji un rakstu mācītāji, kas bija sanākuši no visiem Galilejas un Jūdejas miestiem un no Jeruzalemes; un Kunga spēks bija viņus dziedināt.</verse>
        <verse osisID='Luke.5.18'>Un, lūk, vīri nesa gultā cilvēku, kas bija triekas skarts; un tie lūkoja to ienest un nolikt Viņa priekšā.</verse>
        <verse osisID='Luke.5.19'>Un ļaužu daudzuma dēļ neatrazdami, no kuras puses to ienest, viņi uzkāpa uz jumta un caur segumu nolaida to gultā viņu vidū, Jēzum priekšā.</verse>
        <verse osisID='Luke.5.20'>Un Viņš, redzēdams viņu ticību, sacīja: Cilvēk, tavi grēki tev tiek piedoti!</verse>
        <verse osisID='Luke.5.21'>Un rakstu mācītāji un farizeji sāka domāt, sacīdami: Kas Viņš ir, kas runā zaimus? Kas var grēkus piedot, ja ne Dievs?</verse>
        <verse osisID='Luke.5.22'>Bet Jēzus, izpratis viņu domas, atbildēja tiem un sacīja: Ko jūs domājat savās sirdīs?</verse>
        <verse osisID='Luke.5.23'>Ko vieglāk teikt: tavi grēki tev piedoti, vai teikt: celies un staigā?</verse>
        <verse osisID='Luke.5.24'>Bet lai jūs zinātu, ka Cilvēka Dēlam ir vara virs zemes grēkus piedot,  Viņš sacīja triekas skartajam: Es tev saku: celies, ņem savu gultu un ej savās mājās!</verse>
        <verse osisID='Luke.5.25'>Un tūliņ tas viņu klātbūtnē piecēlās, paņēma gultu, kurā viņš gulēja, un, Dievu godinādams, aizgāja savās mājās.</verse>
        <verse osisID='Luke.5.26'>Un izbrīns pārņēma visus, un viņi godināja Dievu. Un viņi, baiļu pārņemti, sacīja: Mēs šodien redzējām brīnumdarbus.</verse>
        <verse osisID='Luke.5.27'>Pēc tam Viņš izgāja un ieraudzīja muitnieku, vārdā Levi, sēžot muitnīcā, un sacīja: Seko man!</verse>
        <verse osisID='Luke.5.28'>Un tas, atstājis visu, cēlās un sekoja Viņam.</verse>
        <verse osisID='Luke.5.29'>Un Levi sarīkoja Viņam lielu mielastu savā mājā; un tur bija daudz muitnieku un citu, kas līdz ar viņiem atradās pie galda.</verse>
        <verse osisID='Luke.5.30'>Un farizeji un to rakstu mācītāji kurnēja, runādami Viņa mācekļiem: Kāpēc jūs ēdat un dzerat kopā ar muitniekiem un grēciniekiem?</verse>
        <verse osisID='Luke.5.31'>Un Jēzus atbildēdams sacīja viņiem: Veseliem ārsts nav vajadzīgs, bet tiem, kas slimi.</verse>
        <verse osisID='Luke.5.32'>Es esmu nācis ne taisnīgos saukt atgriezties no grēkiem, bet grēciniekus.</verse>
        <verse osisID='Luke.5.33'>Un tie Viņam sacīja: Kāpēc Jāņa un tāpat farizeju mācekļi bieži gavē un skaita lūgšanas, bet Tavējie ēd un dzer?</verse>
        <verse osisID='Luke.5.34'>Viņš tiem atbildēja: Vai tad varat likt kāzu viesiem gavēt, kamēr līgavainis ar tiem?</verse>
        <verse osisID='Luke.5.35'>Bet nāks laiks, kad līgavainis būs no viņiem atņemts, tad tanīs dienās tie gavēs.</verse>
        <verse osisID='Luke.5.36'>Bet Viņš tiem sacīja līdzībā: Neviens neliek ielāpu no jaunām drēbēm uz vecām drēbēm, citādi tas sabojās jaunās, un jaunais ielāps nepiestāvēs vecajām.</verse>
        <verse osisID='Luke.5.37'>Un neviens nepilda jaunu vīnu vecos maisos, citādi jaunais vīns saplēsīs maisus, un tas pats izlīs, un maisi ies bojā.</verse>
        <verse osisID='Luke.5.38'>Bet jaunais vīns jāpilda jaunos maisos, tad abi uzglabāsies.</verse>
        <verse osisID='Luke.5.39'>Un neviens, kas dzēris veco, negribēs jauno, jo viņš sacīs: vecais ir labāks.</verse>
      </chapter>
      <chapter osisID='Luke.6'>
        <verse osisID='Luke.6.1'>Bet notika otrā sabatā, pirmajā, viņam caur druvu ejot, ka Viņa mācekļi plūca vārpas un tās, rokām izberzēdami, ēda.</verse>
        <verse osisID='Luke.6.2'>Bet kādi no farizejiem sacīja viņiem: Kāpēc jūs darāt to, kas sabatā aizliegts?</verse>
        <verse osisID='Luke.6.3'>Un Jēzus atbildēja viņiem, sacīdams: Arī to jūs neesat lasījuši, ko Dāvids un tie, kas ar viņu bija, darīja, kad bija izsalcis?</verse>
        <verse osisID='Luke.6.4'>Kā viņš iegāja dievnamā, un, paņēmis upura maizes, kuras nevienam nav brīv ēst, kā tikai priesteriem, ēda un deva tiem, kas ar viņu bija.</verse>
        <verse osisID='Luke.6.5'>Un Viņš tiem sacīja: Cilvēka Dēls ir Kungs arī pār sabatu.</verse>
        <verse osisID='Luke.6.6'>Bet atkal citā sabatā notika, ka Viņš iegāja sinagogā un mācīja. Un tur bija cilvēks, kam labā roka bija sausa.</verse>
        <verse osisID='Luke.6.7'>Bet rakstu mācītāji un farizeji novēroja, vai Viņš sabatā nedziedinās, lai rastu apsūdzību pret Viņu.</verse>
        <verse osisID='Luke.6.8'>Bet Viņš, zinādams to domas, sacīja cilvēkam, kam roka bija sausa: Celies un stājies šeit vidū! Un viņš piecēlās un nostājās,</verse>
        <verse osisID='Luke.6.9'>Bet Jēzus sacīja tiem: Es jums jautāju: vai sabatā nākas labu vai ļaunu darīt, dvēseli glābt vai pazudināt?</verse>
        <verse osisID='Luke.6.10'>Un Viņš, visapkārt visus uzlūkojis, sacīja cilvēkam: Izstiep savu roku! Un tas izstiepa, un viņa roka kļuva vesela.</verse>
        <verse osisID='Luke.6.11'>Bet tie, neprāta pārņemti, sarunājās savā starpā, ko darīt Jēzum.</verse>
        <verse osisID='Luke.6.12'>Bet tanīs dienās notika, ka Viņš uzgāja kalnā Dievu pielūgt; un Viņš visu nakti pavadīja, lūdzot Dievu.</verse>
        <verse osisID='Luke.6.13'>Un Viņš, dienai austot, sasauca savus mācekļus un izvēlējās no viņiem divpadsmit, kurus nosauca par apustuļiem:</verse>
        <verse osisID='Luke.6.14'>Sīmani, kuru Viņš nosauca par Pēteri, un Andreju, viņa brāli, Jēkabu un Jāni, Filipu un Bērtuli,</verse>
        <verse osisID='Luke.6.15'>Mateju un Tomu, Jēkabu, Alfeja dēlu, un Sīmani, kas saukts Centīgais,</verse>
        <verse osisID='Luke.6.16'>Un Jūdu, Jēkaba dēlu, un Jūdasu Iskariotu, kas kļuva nodevējs.</verse>
        <verse osisID='Luke.6.17'>Un viņš, nokāpis līdz ar tiem, apstājās līdzenā vietā, kur bija daudz viņa mācekļu un liels daudzums ļaužu no visas Jūdejas un Jeruzalemes, un jūrmalas, un Tiras, un Sidonas,</verse>
        <verse osisID='Luke.6.18'>Kas bija nākuši, lai Viņu klausītos un lai tiktu izdziedināti no savām kaitēm. Arī tie, kurus mocīja nešķīstie gari, tika izdziedināti,</verse>
        <verse osisID='Luke.6.19'>Un visi ļaudis tiecās Viņam pieskarties, jo spēks izgāja no Viņa; un Viņš visus izdziedināja.</verse>
        <verse osisID='Luke.6.20'>Un Viņš, pacēlis acis uz saviem mācekļiem, sacīja: Svētīgi nabadzīgie, jo Dieva valstība ir jūsu.</verse>
        <verse osisID='Luke.6.21'>Svētīgi, kas tagad ciešat izsalkumu, jo jūs tiksiet paēdināti. Svētīgi, kas tagad raudat, jo jūs smiesieties.</verse>
        <verse osisID='Luke.6.22'>Svētīgi jūs būsiet, ja cilvēki jūs ienīdīs un jūs izslēgs no sava vidus, jūs lamās un jūsu vārdu izmetīs it kā kādu ļaunumu Cilvēka Dēla dēļ.</verse>
        <verse osisID='Luke.6.23'>Priecājieties tanī dienā un līksmojiet, jo jūsu alga ir liela debesīs: to pašu viņu tēvi darījuši praviešiem.</verse>
        <verse osisID='Luke.6.24'>Turpretim bēdas jums, bagātajiem, jo jūs savu iepriecinājumu jau saņemat!</verse>
        <verse osisID='Luke.6.25'>Bēdas jums, kas esat paēduši, jo jūs cietīsiet izsalkumu! Bēdas jums, kas tagad smejaties, jo jūs skumsiet un raudāsiet!</verse>
        <verse osisID='Luke.6.26'>Bēdas jums, ja jūs ļaudis lielīs, jo to pašu viņu tēvi darīja viltus praviešiem!</verse>
        <verse osisID='Luke.6.27'>Bet es jums, kas mani klausaties, saku: mīliet savus ienaidniekus, labu dariet tiem, kas jūs ienīst!</verse>
        <verse osisID='Luke.6.28'>Svētījiet tos, kas jūs nolād, un lūdziet Dievu par tiem, kas jūs apvaino!</verse>
        <verse osisID='Luke.6.29'>Un kas tev sit pa vienu vaigu, tam pagriez arī otru! Un tam, kas ņem tavu mēteli, neliedz arī svārkus!</verse>
        <verse osisID='Luke.6.30'>Bet dodi katram, kas tevi lūdz, un neatprasi to, kas tavs, no tā, kas to atņem!</verse>
        <verse osisID='Luke.6.31'>Un kā jūs vēlaties, lai ļaudis jums dara, tāpat jūs dariet viņiem.</verse>
        <verse osisID='Luke.6.32'>Ja jūs mīlat tos, kas jūs mīl, kāda pateicība jums par to nākas? Jo arī grēcinieki mīl tos, kas viņus mīl.</verse>
        <verse osisID='Luke.6.33'>Un ja jūs labu darīsiet tiem, kas jums labu dara, kāda pateicība jums nākas? Arī grēcinieki tāpat to dara.</verse>
        <verse osisID='Luke.6.34'>Un ja jūs aizdosiet tiem, no kā cerat saņemt atpakaļ, kāda pateicība jums nākas? Jo arī grēcinieki aizdod grēciniekiem, lai tikpat saņemtu.</verse>
        <verse osisID='Luke.6.35'>Turpretim mīliet savus ienaidniekus, dariet labu un aizdodiet, nekā par to negaidīdami! Un jūsu alga būs liela, un jūs būsiet Visaugstākā bērni, jo Viņš ir laipns pret nepateicīgajiem un ļaundariem.</verse>
        <verse osisID='Luke.6.36'>Tāpēc esiet žēlsirdīgi, kā arī jūsu Tēvs ir žēlsirdīgs!</verse>
        <verse osisID='Luke.6.37'>Netiesājiet, tad arī jūs netiksiet tiesāti, nepazudiniet, tad arī jūs netiksiet pazudināti, piedodiet, tad arī jums tiks piedots!</verse>
        <verse osisID='Luke.6.38'>Dodiet, tad arī jums tiks dots: labu, saspaidītu sakratītu un pārpilnīgu mēru jums iedos jūsu klēpī. Jo ar to mēru, ar kādu jūs mērīsiet, jums atmērīs.</verse>
        <verse osisID='Luke.6.39'>Bet Viņš sacīja tiem arī līdzību: Vai akls var vadīt aklu? Vai abi neiekritīs bedrē?</verse>
        <verse osisID='Luke.6.40'>Māceklis nav augstāks par mācītāju, bet katrs būs pilnīgs, ja viņš būs kā tā mācītājs.</verse>
        <verse osisID='Luke.6.41'>Bet ko tu redzi skabargu sava brāļa acī, bet baļķi, kas tavā acī, nesaskati?</verse>
        <verse osisID='Luke.6.42'>Vai kā tu vari savam brālim teikt: ļauj, brāli, es izvilkšu skabargu no tavs acs, bet pats tu savā acī baļķi neredzi? Tu, liekuli, izmet vispirms baļķi no savas acs un tad lūko izvikt skabargu no sava brāļa acs!</verse>
        <verse osisID='Luke.6.43'>Jo tas koks nav labs, kas nes sliktus augļus; nedz koks slikts, ja tas nes labus augļus.</verse>
        <verse osisID='Luke.6.44'>Ikvienu koku pazīst no tā augļiem. Jo no ērkšķiem nesalasa vīģes, un no dadžiem neievāc vīnogas.</verse>
        <verse osisID='Luke.6.45'>Labs cilvēks no savas sirds labajiem krājumiem sniedz labu; bet ļauns cilvēks no ļaunajiem krājumiem sniedz ļaunu, jo no sirds pārpilnības mute runā.</verse>
        <verse osisID='Luke.6.46'>Un ko jūs mani saucat: Kungs, Kungs, bet nedarāt, ko es saku?</verse>
        <verse osisID='Luke.6.47'>Es jums rādīšu ikkatru, kas pie manis nāk un manus vārdus klausa, un tos izpilda, kam viņš līdzīgs.</verse>
        <verse osisID='Luke.6.48'>Viņš līdzīgs cilvēkam, kas, ēku celdams, raka dziļi un pamatus lika uz klints. Un straume ūdensplūdiem uznākot, gāzās pret šo māju un nevarēja to sakustināt, jo tās pamati bija uz klints.</verse>
        <verse osisID='Luke.6.49'>Bet kas dzird un nedara, tas līdzīgs cilvēkam, kas savu namu ceļ uz zemes bez pamatiem; pret to gāzās straume, un tūdaļ tā sagruva; un šī nama sabrukšana bija liela.</verse>
      </chapter>
      <chapter osisID='Luke.7'>
        <verse osisID='Luke.7.1'>Bet Viņš, pabeidzis visus savus vārdus tautas pamācībai, iegāja Kafarnaumā.</verse>
        <verse osisID='Luke.7.2'>Bet viena virsnieka kalps, kas viņam bija dārgs, gulēja slims pie miršanas.</verse>
        <verse osisID='Luke.7.3'>Un viņš, izdzirdis par Jēzu, sūtīja jūdu vecākos, lūgdams Viņu, lai nāk un izdziedina tā kalpu.</verse>
        <verse osisID='Luke.7.4'>Un tie, pie Jēzus atnākuši, ļoti Viņu lūdza, sacīdami Viņam: Tas cienīgs, lai Tu viņam to dari;</verse>
        <verse osisID='Luke.7.5'>Jo viņš mīl mūsu tautu, un viņš arī uzcēla mums sinagogu.</verse>
        <verse osisID='Luke.7.6'>Un Jēzus gāja viņiem līdz. Un kad Viņš vairs nebija tālu no tā nama, virsnieks sūtīja draugus pie Viņa, sacīdams: Kungs, nepūlies, jo es neesmu cienīgs, ka Tu nāktu manā pajumtē.</verse>
        <verse osisID='Luke.7.7'>Tāpēc arī es uzskatīju sevi necienīgu nākt pie Tevis; bet saki vārdu, un mans kalps izveseļosies.</verse>
        <verse osisID='Luke.7.8'>Jo arī es esmu cilvēks, kas pakļauts augstākai varai, un man pakļauti kareivji; un es saku šim: ej, un viņš iet; un - otram: nāc, un viņš nāk; un manam kalpam: dari to, un viņš dara.</verse>
        <verse osisID='Luke.7.9'>To izdzirdis, Jēzus brīnījās, un, griezdamies pie ļaudīm, kas Viņam sekoja, sacīja: Patiesi es jums saku: tik lielu ticību es pat Izraēlī neesmu atradis.</verse>
        <verse osisID='Luke.7.10'>Un tie, kas bija sūtīti, atgriezušies mājās, atrada slimo kalpu veselu.</verse>
        <verse osisID='Luke.7.11'>Un notika, ka Viņš pēc tam gāja uz pilsētu, kuru sauc par Nainu; un Viņa mācekļi un daudz ļaužu gāja Viņam līdz.</verse>
        <verse osisID='Luke.7.12'>Un kad viņš tuvojās pilsētas vārtiem, lūk, te iznesa mironi, kas bija savas mātes vienīgais dēls, un viņa bija atraitne; un liels pulks pilsētnieku bija ar viņu.</verse>
        <verse osisID='Luke.7.13'>Un kad Kungs viņu redzēja, Viņam palika tās žēl; un Viņš tai sacīja: Neraudi!</verse>
        <verse osisID='Luke.7.14'>Un piegājis Viņš skāra nestuves. Bet tie, kas nesa, apstājās. un Viņš sacīja: Jaunekli, es tev saku: celies augšām!</verse>
        <verse osisID='Luke.7.15'>Un tas, kas bija miris, atsēdās un sāka runāt. Un Viņš to atdeva tā mātei.</verse>
        <verse osisID='Luke.7.16'>Bet bailes pārņēma visus; un viņi teica Dievu, sacīdami: Liels pravietis cēlies starp mums, un Dievs apmeklējis savus ļaudis.</verse>
        <verse osisID='Luke.7.17'>Un šī vēsts par Viņu izpaudās visā Jūdejā un visā apgabala apkārtnē.</verse>
        <verse osisID='Luke.7.18'>Par visu šo Jānim paziņoja viņa mācekļi.</verse>
        <verse osisID='Luke.7.19'>Un Jānis, ataicinājis divus savus mācekļus, sūtīja viņus pie Jēzus, jautādams: Vai Tu esi tas, kam jānāk, vai lai gaidām citu?</verse>
        <verse osisID='Luke.7.20'>Un vīri, atnākuši pie Viņa, sacīja: Jānis Kristītājs mūs sūtīja pie Tevis, sacīdams: Vai Tu esi Tas, kam jānāk, vai mums būs citu gaidīt?</verse>
        <verse osisID='Luke.7.21'>Bet tanī brīdī Viņš daudzus izdziedināja no slimībām un kaitēm, un no ļaunajiem gariem, un daudziem aklajiem dāvāja redzi.</verse>
        <verse osisID='Luke.7.22'>Un Viņš atbildēja un sacīja tiem: Ejiet un pasludiniet Jānim, ko jūs dzirdējāt un redzējāt: jo aklie redz, klibie staigā, spitālīgie top šķīsti, kurlie dzird, miroņi ceļas augšām un nabagiem evaņģēlijs tiek sludināts. (Is.35,5-6)</verse>
        <verse osisID='Luke.7.23'>Un svētīgi tie, kas no manis neņem apgrēcību.</verse>
        <verse osisID='Luke.7.24'>Kad Jāņa sūtītie bija aizgājuši, Viņš sāka ļaudīm runāt par Jāni: Ko jūs izgājāt tuksnesī skatīt? Vai vēja šķobītu niedri?</verse>
        <verse osisID='Luke.7.25'>Bet ko jūs izgājāt skatīt? Vai mīkstās drānas tērptu cilvēku? Redziet, kas tērpjas dārgās drānās un dzīvo izpriecās, tie ir ķēniņu pilīs.</verse>
        <verse osisID='Luke.7.26'>Bet ko jūs izgājāt skatīt? Vai pravieti? Patiesi es jums saku: un vairāk nekā pravieti.</verse>
        <verse osisID='Luke.7.27'>Šis ir tas, par ko rakstīts: Lūk, es sūtu savu eņģeli Tava vaiga priekšā, kas iepriekš Tevis sagatavos Tev ceļu. (Mal.3,1)</verse>
        <verse osisID='Luke.7.28'>Jo es jums saku: Starp dzimušajiem no sievietēm nav neviena lielāka pravieša par Jāni Kristītāju, bet mazākais Dieva valstībā ir lielāks par viņu.</verse>
        <verse osisID='Luke.7.29'>Un visa tauta un muitnieki, to dzirdēdami, godāja Dieva taisnību un kristījās Jāņa kristībā.</verse>
        <verse osisID='Luke.7.30'>Bet farizeji un bauslības pratēji nicināja Dieva gribu par sevi, nesaņemot no viņa kristību.</verse>
        <verse osisID='Luke.7.31'>Bet Kungs sacīja: Kam lai es pielīdzinu šīs paaudzes ļaudis? Kam viņi līdzīgi?</verse>
        <verse osisID='Luke.7.32'>Viņi ir līdzīgi tirgū sēdošiem bērniem, kas savstarpēji sarunājas, sacīdami: Mēs jums stabulējām, bet jūs nedejojāt; mēs dziedājām raudu dziesmas, bet jūs neraudājāt.</verse>
        <verse osisID='Luke.7.33'>Jo atnāca Jānis Kristītājs: viņš neēd maizi un nedzer vīnu, un jūs sakāt: viņā ir ļaunais gars.</verse>
        <verse osisID='Luke.7.34'>Atnāca Cilvēka Dēls: Viņš ēd un dzer, un jūs sakāt: Lūk, cilvēks, kas ir rijējs un vīna dzērājs, muitnieku un grēcinieku draugs.</verse>
        <verse osisID='Luke.7.35'>Un šo gudrību attaisno visi viņas bērni.</verse>
        <verse osisID='Luke.7.36'>Bet kāds no farizejiem lūdza Viņu, lai Viņš pie tā ēstu. Viņš, iegājis farizeja namā, novietojās pie galda.</verse>
        <verse osisID='Luke.7.37'>Un, lūk, tanī pilsētā viena sieviete, kas bija grēciniece, uzzinājusi, ka Viņš piedalās mielastā farizeja namā, atnesa alabastra traukā svaidāmo eļlu;</verse>
        <verse osisID='Luke.7.38'>Un tā, nostājusies aiz Viņa pie Viņa kājām, sāka asarām slacināt Viņa kājas un susināt tās ar saviem galvas matiem, un skūpstīja Viņa kājas, un svaidīja tās ar eļlu.</verse>
        <verse osisID='Luke.7.39'>Bet farizejs, kas Viņu bija aicinājis, domāja sevī, sacīdams: Ja Tas būtu pravietis, tad gan zinātu, kas un kāda ir šī sieviete, kas Viņam pieskaras, jo tā ir grēciniece.</verse>
        <verse osisID='Luke.7.40'>Un Jēzus atbildēja un sacīja viņam: Sīman, man tev kas sakāms. Bet viņš teica: Mācītāj, saki!</verse>
        <verse osisID='Luke.7.41'>Kādam naudas aizdevējam bija divi parādnieki: viens bija parādā pieci simti denāriju un otrs - piecdesmit.</verse>
        <verse osisID='Luke.7.42'>Tā kā šiem nebija no kā atdot, viņš atlaida abiem. Kurš no tiem viņu vairāk mīl?</verse>
        <verse osisID='Luke.7.43'>Sīmanis sacīja, atbildēdams: Domāju, ka tas, kam vairāk atlaida. Bet Viņš tam sacīja: Tu pareizi esi spriedis.</verse>
        <verse osisID='Luke.7.44'>Un Viņš, pagriezies pret sievieti, sacīja Sīmanim: Vai tu redzi šo sievieti? Es ienācu tavā namā, un tu nedevi ūdeni manām kājām; bet šī asarām slacināja manas kājas un saviem matiem tās susināja.</verse>
        <verse osisID='Luke.7.45'>Tu mani neskūpstīji, bet šī, tikko es ienācu, nepārstāj skūpstīt manas kājas.</verse>
        <verse osisID='Luke.7.46'>Tu nesvaidīji ar eļlu manu galvu, bet viņa ar svaidāmo eļlu svaidīja manas kājas.</verse>
        <verse osisID='Luke.7.47'>Tāpēc es tev saku: viņai daudzie grēki tiek piedoti, jo viņa ļoti mīlējusi; bet kam mazāk piedod, tas mīl mazāk.</verse>
        <verse osisID='Luke.7.48'>Un Viņš sacīja tai: Tavi grēki tev tiek piedoti!</verse>
        <verse osisID='Luke.7.49'>Un tie, kas ar Viņu atradās pie galda, sāka sevī runāt: Kas Viņš tāds, kas pat grēkus piedod?</verse>
        <verse osisID='Luke.7.50'>Bet Viņš sacīja sievietei: Tava ticība tevi glābusi, ej mierā!</verse>
      </chapter>
      <chapter osisID='Luke.8'>
        <verse osisID='Luke.8.1'>Un pēc tam notika, ka Viņš apstaigāja pilsētas un miestus, mācīdams un sludinādams Dieva valstību, un tie divpadsmit bija ar Viņu,</verse>
        <verse osisID='Luke.8.2'>Un arī dažas sievietes, kuras Viņš bija izdziedinājis no ļaunajiem gariem un slimībām: Marija, saukta Magdalēna, no kuras bija izgājuši septiņi ļaunie gari,</verse>
        <verse osisID='Luke.8.3'>Un Joanna, Heroda nama pārvaldnieka Kūzas sieva, un Zuzanna, un daudzas citas, kas ar savu rocību kalpoja Viņam.</verse>
        <verse osisID='Luke.8.4'>Bet kad sanāca daudz ļaužu un no visām pilsētām steidzās pie Viņa, tad Viņš runāja līdzībā:</verse>
        <verse osisID='Luke.8.5'>Izgāja sējējs savu sēklu sēt; un sējot cita krita ceļmalā, un to samina, un debess putni to apēda.</verse>
        <verse osisID='Luke.8.6'>Cita krita uz klints un uzdīgusi nokalta, jo tai nebija mitruma.</verse>
        <verse osisID='Luke.8.7'>Un cita krita starp ēkšķiem, un ērkšķi, kopā augot, nomāca to.</verse>
        <verse osisID='Luke.8.8'>Un cita krita labā zemē un uzdīgusi deva simtkārtīgus augļus. To sacījis, Viņš sauca: Kam ausis dzirdēšanai, lai dzird!</verse>
        <verse osisID='Luke.8.9'>Bet Viņa mācekļi jautāja, ko šī līdzība nozīmē?</verse>
        <verse osisID='Luke.8.10'>Viņš tiem sacīja: Jums dota Dieva valstības noslēpumu saprašana, bet citiem līdzībās, tā ka redzēdami neredz un dzirdēdami nesaprot.</verse>
        <verse osisID='Luke.8.11'>Bet šī līdzība ir: sēkla ir Dieva vārds.</verse>
        <verse osisID='Luke.8.12'>Bet kas ceļmalā, ir tie, kas dzird; pēc tam nāk velns un aiznes vārdu no viņu sirdīm, lai tie neticētu un netiktu pestīti.</verse>
        <verse osisID='Luke.8.13'>Un kas uz klints, ir tie, kas dzirdēdami vārdu, priekā uzņem to, bet tiem nav saknes; kādu laiku viņi tic, bet kārdināšanas brīdī tie atkrīt.</verse>
        <verse osisID='Luke.8.14'>Bet kas krita ērkšķos, ir tie, kas dzird, bet, viņiem aizejot, gan rūpes, gan bagātība un dzīves bauda nomāc to; un viņi nenes augļus.</verse>
        <verse osisID='Luke.8.15'>Bet kas labajā zemē, ir tie, kas, vārdu dzirdējuši, patur to labajā un dziļajā sirdī; un viņi nes augļus pacietībā.</verse>
        <verse osisID='Luke.8.16'>Bet neviens, aizdedzinājis sveci, to neapsedz ar trauku, nedz liek zem gultas, bet liek svečturī, lai ienācēji redzētu gaismu.</verse>
        <verse osisID='Luke.8.17'>Jo nav nekā noslēpta, kas netiktu atklāts, un nekā paslēpta, kas nekļūs zināms un nenāks atklātībā.</verse>
        <verse osisID='Luke.8.18'>Tāpēc ievērojiet, ko jūs klausāties! Jo kam ir, tam tiks dots; un kam nav, no tā tiks atņemts arī tas, kas tam šķietami ir.</verse>
        <verse osisID='Luke.8.19'>Bet atnāca pie Viņa māte un Viņa brāļi un daudzo ļaužu dēļ nevarēja Viņam tikt klāt.</verse>
        <verse osisID='Luke.8.20'>Un Viņam tika ziņots: Tava māte un Tavi brāļi stāv ārā un grib Tevi redzēt.</verse>
        <verse osisID='Luke.8.21'>Viņš atbildēja tiem, sacīdams: Mana māte un mani brāļi ir tie, kas Dieva vārdu klausās un izpilda.</verse>
        <verse osisID='Luke.8.22'>Bet kādā dienā notika, ka Viņš un Viņa mācekļi iekāpa laivā; un Viņš tiem sacīja: Pārcelsimies pāri ezeram! Un viņi cēlās pāri.</verse>
        <verse osisID='Luke.8.23'>Un, tiem pārceļoties, Viņš aizmiga. Un pāri ezeram sacēlās brāzmaini vēji, un viņus aplēja, un tie bija briesmās.</verse>
        <verse osisID='Luke.8.24'>Bet piegājuši, tie modināja Viņu, sacīdami: Mācītāj, mēs ejam bojā! Un Viņš uzcēlies apsauca vēju un ūdens viļņošanu, un tie norima, un tapa klusums.</verse>
        <verse osisID='Luke.8.25'>Tad Viņš tiem sacīja: Kur jūsu ticība? Un viņi bailēs un izbrīnā viens otram sacīja: Kā šķiet, kas Viņš ir, ka Viņš pavēl vējiem un jūrai, un tie Viņam paklausa?</verse>
        <verse osisID='Luke.8.26'>Un viņi pārcēlās uz geraziešu apgabalu, kas iepretim Galilejai.</verse>
        <verse osisID='Luke.8.27'>Un, kad Viņš izkāpa krastā, Viņu sastapa kāds vīrs, kas jau ilgāku laiku bija ļaunā gara apsēsts. Drēbes viņš nevalkāja un arī mājās nedzīvoja, bet kapenēs.</verse>
        <verse osisID='Luke.8.28'>Viņš, ieraudzījis Jēzu, krita Viņa priekšā, un, skaļā balsī kliegdams, sacīja: Kas man ar Tevi, Jēzu, visaugstākā Dieva Dēls? Es Tevi lūdzu, nemoci mani!</verse>
        <verse osisID='Luke.8.29'>Un Viņš pavēlēja nešķīstajam garam iziet no šī cilvēka, jo jau ilgu laiku viņš mocīja to. Un viņu saistīja važās un dzelžos, lai sargātu viņu. Bet viņš sarāva važas, un ļaunais gars to dzina tuksnesī.</verse>
        <verse osisID='Luke.8.30'>Bet Jēzus viņam jautāja, sacīdams: Kāds ir tavs vārds? Un viņš atbildēja: Leģions, jo daudzi ļaunie gari bija viņā iegājuši.</verse>
        <verse osisID='Luke.8.31'>Un tie lūdza Viņu, lai Viņš nepavēl tiem iet bezdibenī.</verse>
        <verse osisID='Luke.8.32'>Bet tur bija liels cūku bars, kas ganījās kalnā; un tie lūdza Viņu, lai atļauj ieiet tanīs. Un Viņš tiem atļāva.</verse>
        <verse osisID='Luke.8.33'>Tad ļaunie gari, izgājuši no cilvēka, iegāja cūkās; un ganāmais pulks no kraujas strauji metās ezerā un noslīka.</verse>
        <verse osisID='Luke.8.34'>Kad gani redzēja notikušo, viņi aizskrēja un izstāstīja par to pilsētā un ciemos.</verse>
        <verse osisID='Luke.8.35'>Un viņi izgāja skatīt notikušo, un, atnākuši pie Jēzus, atrada cilvēku, no kura bija izgājuši ļaunie gari, apģērbtu un pilnā prātā sēžam pie Viņa kājām, un tie izbijās.</verse>
        <verse osisID='Luke.8.36'>Bet tie, kas redzēja, stāstīja viņiem, kā tas no leģiona izdziedināts.</verse>
        <verse osisID='Luke.8.37'>Un viss geraziešu apgabala iedzīvotāju vairākums lūdza Viņu aiziet no tiem, jo viņus bija pārņēmušas lielas bailes. Bet Viņš, iekāpis laivā, atgriezās atpakaļ.</verse>
        <verse osisID='Luke.8.38'>Un vīrs, no kura ļaunie gari bija izgājuši, lūdza Viņu, lai atļauj palikt pie Viņa; bet Jēzus atlaida to, sacīdams:</verse>
        <verse osisID='Luke.8.39'>Atgriezies savās mājās un stāsti, ko Dievs tev lielu darījis! Un viņš gāja, sludinādams visā pilsētā, ko lielu Jēzus viņam darījis.</verse>
        <verse osisID='Luke.8.40'>Bet notika, kad Jēzus atgriezās, ka ļaudis saņēma Viņu, jo visi Viņu gaidīja.</verse>
        <verse osisID='Luke.8.41'>Un, lūk, tur atnāca cilvēks, vārdā Jairs, kas bija sinagogas priekšnieks; un tas, nokritis pie Jēzus kājām, lūdza Viņu ienākt tā namā,</verse>
        <verse osisID='Luke.8.42'>Jo viņam bija vienīgā meitiņa ap divpadsmit gadu, un viņa bija pie miršanas. Un notika, ka, Viņam ejot, ļaudis drūzmējās ap Viņu.</verse>
        <verse osisID='Luke.8.43'>Un kāda sieviete, kura divpadsmit gadus cieta no asins tecēšanas un ārstiem bija atdevusi visu savu mantu, bet neviens nespēja to izārstēt,</verse>
        <verse osisID='Luke.8.44'>No mugurpuses piegājusi, pieskārās Viņa drēbju šuvei, un tūliņ asins tecēšana apstājās.</verse>
        <verse osisID='Luke.8.45'>Un Jēzus sacīja: Kas man pieskārās? Bet kad visi liedzās, Pēteris un tie, kas ar Viņu bija, sacīja: Mācītāj, ļaudis drūzmējas un Tevi spiež, un Tu saki: kas man pieskārās?</verse>
        <verse osisID='Luke.8.46'>Un Jēzus sacīja: Man kāds pieskārās, jo es jutu, ka spēks iziet no manis.</verse>
        <verse osisID='Luke.8.47'>Bet sieviete, redzēdama, ka viņa nav palikusi nemanīta, trīcēdama piegāja un krita pie Viņa kājām, un visas tautas priekšā norādīja, kāda iemesla dēļ Viņam pieskārusies un ka tūdaļ kļuvusi vesela.</verse>
        <verse osisID='Luke.8.48'>Bet viņš tai sacīja: Meit, tava ticība tevi glābusi, ej mierā!</verse>
        <verse osisID='Luke.8.49'>Viņam vēl runājot, nāca kāds pie sinagogas vecākā un sacīja viņam: Tava meitiņa mirusi, neapgrūtini Viņu!</verse>
        <verse osisID='Luke.8.50'>Bet Jēzus, dzirdējis šos vārdus, sacīja meitiņas tēvam: Nebīsties, tikai tici, un viņa tiks glābta!</verse>
        <verse osisID='Luke.8.51'>Un Viņš, namā ieejot, neatļāva nevienam līdzi nākt, kā vien Pēterim un Jēkabam, un Jānim, un meitiņas tēvam, un mātei.</verse>
        <verse osisID='Luke.8.52'>Bet visi raudāja un apraudāja viņu. Bet Viņš sacīja: Neraudiet, meitene nav mirusi, bet guļ.</verse>
        <verse osisID='Luke.8.53'>Un tie izsmēja Viņu, zinādami to, ka tā mirusi.</verse>
        <verse osisID='Luke.8.54'>Bet Viņš ņēma to aiz rokas un sauca, sacīdams: Meitiņ, celies augšām!</verse>
        <verse osisID='Luke.8.55'>Un viņas gars atgriezās; un viņa tūdaļ uzcēlās. Un Viņš lika dot tai ēst.</verse>
        <verse osisID='Luke.8.56'>Un viņas vecāki brīnījās; un Viņš tiem pavēlēja nesacīt nevienam par notikušo.</verse>
      </chapter>
      <chapter osisID='Luke.9'>
        <verse osisID='Luke.9.1'>Bet Viņš, saaicinājis divpadsmit apustuļus, deva tiem spēku un varu pār visiem ļaunajiem gariem un slimību ārstēšanai.</verse>
        <verse osisID='Luke.9.2'>Un Viņš sūtīja tos sludināt Dieva valstību un dziedināt slimos.</verse>
        <verse osisID='Luke.9.3'>Un Viņš tiem sacīja: Neņemiet nekā līdz ceļā: ne spieķi, ne somu, ne maizi, ne naudu, arī divus svārkus neņemiet līdz!</verse>
        <verse osisID='Luke.9.4'>Un kādā mājā jūs ieiesiet, tur palieciet un no turienes neizejiet!</verse>
        <verse osisID='Luke.9.5'>Un ja kāds jūs neuzņem, tad, iziedami no tās pilsētas, nokratiet putekļus no savām kājām par liecību pret viņiem!</verse>
        <verse osisID='Luke.9.6'>Un izgājuši viņi apstaigāja miestus, visur sludinādami evaņģēliju un dziedinādami.</verse>
        <verse osisID='Luke.9.7'>Bet tetrarhs Herods, dzirdēdams par visu, ko Viņš darīja, uztraucās, jo daži runāja,</verse>
        <verse osisID='Luke.9.8'>Ka Jānis esot uzcēlies no miroņiem; bet citi, ka Elijs parādījies; bet vēl citi, ka kāds no senajiem praviešiem augšāmcēlies.</verse>
        <verse osisID='Luke.9.9'>Un Herods sacīja: Jānim es nocirtu galvu; bet kas šis ir, par ko es dzirdu tādas lietas, un meklēja Viņu redzēt.</verse>
        <verse osisID='Luke.9.10'>Un apustuļi atgriezušies stāstīja Viņam, ko visu viņi darījuši; un Viņš, ņēmis tos līdz, aizgāja savrup tuksnešainā vietā, kas atradās pie Betsaidas.</verse>
        <verse osisID='Luke.9.11'>Daudzi ļaudis, to uzzinājuši, sekoja Viņam; un Viņš, pieņēmis tos, runāja viņiem Dieva valstību, un tos, kam vajadzēja dziedināšanas, izdziedināja.</verse>
        <verse osisID='Luke.9.12'>Bet diena sāka iet uz beigām; un tie divpadsmit, piegājuši Viņam, sacīja: Atlaid ļaudis, lai viņi iet miestos un apkārtējos ciemos meklēt naktsmājas un pārtiku, jo mēs šeit esam tuksnešainā vietā.</verse>
        <verse osisID='Luke.9.13'>Bet Viņš tiem sacīja: Dodiet jūs viņiem ēst! Bet tie atbildēja: Mums nav vairāk kā piecas maizes un divas zivis; vai atkal: Mēs iesim un nopirksim pārtiku visiem šiem ļaudīm.</verse>
        <verse osisID='Luke.9.14'>Bet bija viņu ap pieci tūkstoši vīriešu. Un Viņš sacīja saviem mācekļiem: Lieciet viņiem apsēsties grupās pa piecdesmit!</verse>
        <verse osisID='Luke.9.15'>Un viņi tā darīja un novietoja visus.</verse>
        <verse osisID='Luke.9.16'>Bet Viņš, paņēmis piecas maizes un divas zivis un paskatījies uz debesīm, svētīja tās un lauza, un deva saviem mācekļiem, lai celtu ļaudīm priekšā.</verse>
        <verse osisID='Luke.9.17'>Un visi ēda un paēda; un ar pārpalikušajām druskām viņi pielasīja divpadsmit grozus.</verse>
        <verse osisID='Luke.9.18'>Un notika, ka Viņš viens pats lūdza Dievu; arī mācekļi bija pie Viņa; un Viņš tiem jautāja, sacīdams: Par ko ļaudis mani uzskata?</verse>
        <verse osisID='Luke.9.19'>Viņi atbildēja un sacīja: Par Jāni Kristītāju, bet citi par Eliju, bet vēl citi, ka uzcēlies viens no senajiem praviešiem.</verse>
        <verse osisID='Luke.9.20'>Un Viņš tiem sacīja: Bet par ko jūs mani turat? Sīmanis Pēteris atbildēja, sacīdams: Par Dieva Svaidīto.</verse>
        <verse osisID='Luke.9.21'>Un Viņš tiem noliedza un pavēlēja nevienam par to neteikt,</verse>
        <verse osisID='Luke.9.22'>Sacīdams: Cilvēka Dēlam vajadzēs daudz ciest, un vecākie, un augstie priesteri, un rakstu mācītāji Viņu atmetīs un nogalinās, bet trešajā dienā Viņš celsies augšām.</verse>
        <verse osisID='Luke.9.23'>Bet Viņš runāja visiem: Ja kāds grib man sekot, tas lai aizliedz sevi un ik dienas ņem savu krustu, un seko man!</verse>
        <verse osisID='Luke.9.24'>Jo kas gribēs savu dvēseli glābt, tas to pazaudēs, bet kas savu dvēseli pazaudēs manis dēļ, tas to izglābs.</verse>
        <verse osisID='Luke.9.25'>Jo ko tas cilvēkam līdz, ja viņš iemantos visu pasauli, bet pats sevi pazudinās un sev darīs zaudējumus?</verse>
        <verse osisID='Luke.9.26'>Jo kas kaunēsies manis un manas mācības dēļ, tā Cilvēka Dēls kaunēsies, kad Viņš nāks savā un Tēva, un svēto eņģeļu godībā.</verse>
        <verse osisID='Luke.9.27'>Patiesi es jums saku: daži no šeit stāvošiem nāvi nebaudīs, iekams nebūs skatījuši Dieva valstību.</verse>
        <verse osisID='Luke.9.28'>Un notika, ka pēc šīs runas pagāja apmēram astoņas dienas; un Viņš ņēma līdz Pēteri un Jēkabu, un Jāni un uzkāpa kalnā, lai lūgtu Dievu.</verse>
        <verse osisID='Luke.9.29'>Un kad Viņš lūdza Dievu, Viņa sejas izskats kļuva citāds, un Viņa apģērbs tapa balts un staroja.</verse>
        <verse osisID='Luke.9.30'>Un, lūk, divi vīri sarunājās ar Viņu; tie bija Mozus un Elijs.</verse>
        <verse osisID='Luke.9.31'>Viņi parādījās godībā; un tie runāja par Viņa gala norisi, ko Viņš piepildīs Jeruzalemē.</verse>
        <verse osisID='Luke.9.32'>Bet Pēteris un tie, kas atradās pie Viņa, bija miega nomākti; un uzmodušies tie redzēja Viņa godību un divus vīrus, stāvot pie Viņa.</verse>
        <verse osisID='Luke.9.33'>Un notika, kad tie gāja no Viņa, ka Pēteris, pats nezinādams, ko runā, sacīja Jēzum: Mācītāj, mums labi šeit; mēs taisīsim trīs teltis: Tev vienu un Mozum vienu, un Elijam vienu.</verse>
        <verse osisID='Luke.9.34'>Viņam tā runājot, parādījās mākonis un apēnoja viņus; un tie izbijās, kad mākonis viņus apklāja.</verse>
        <verse osisID='Luke.9.35'>Un balss atskanēja padebesī, sacīdama: Šis ir mans mīļais Dēls, Viņu klausiet!</verse>
        <verse osisID='Luke.9.36'>Un kad balss atskanēja, Jēzus tur atradās viens pats. Un viņi klusēja un nevienam tanīs dienās nesacīja nekā par to, ko bija redzējuši.</verse>
        <verse osisID='Luke.9.37'>Bet notika nākošajā dienā, kad viņi nokāpa no kalna, ka daudz ļaužu satika viņus.</verse>
        <verse osisID='Luke.9.38'>Un, lūk, kāds vīrs ļaudīs kliedza, sacīdams: Mācītāj, lūdzu Tevi, uzlūko manu dēlu, jo viņš man ir vienīgais!</verse>
        <verse osisID='Luke.9.39'>Jo, lūk, gars viņu satver; un viņš piepeši kliedz, un tas viņu plosa un grūsta līdz putām, un novārdzinātu vēl negrib atstāt.</verse>
        <verse osisID='Luke.9.40'>Un es lūdzu Tavus mācekļus izdzīt to, bet viņi nevarēja.</verse>
        <verse osisID='Luke.9.41'>Bet Jēzus atbildēja un sacīja: Ak neticīgā un izvirtusī cilts, cik ilgi es vēl būšu pie jums un cik cietīšu? Ved savu dēlu šurp!</verse>
        <verse osisID='Luke.9.42'>Un kad viņš nāca, ļaunais gars svaidīja viņu un grūstīja.</verse>
        <verse osisID='Luke.9.43'>Bet Jēzus norāja nešķīsto garu un izdziedināja jaunekli, un atdeva viņu tēvam.</verse>
        <verse osisID='Luke.9.44'>Un visi brīnījās par Dieva varenību. Bet Viņš, kad visi vēl brīnījās par visu, ko Viņš darīja, sacīja saviem mācekļiem: Lieciet šos vārdus savās sirdīs: Cilvēka Dēls tiks nodots cilvēku rokās.</verse>
        <verse osisID='Luke.9.45'>Bet viņi nesaprata šos vārdus, un tie palika apslēpti viņiem, lai viņi tos izprastu, un tie baidījās jautāt Viņam par šiem vārdiem.</verse>
        <verse osisID='Luke.9.46'>Bet viņos radās domas, kurš no viņiem ir tas lielākais?</verse>
        <verse osisID='Luke.9.47'>Un Jēzus, redzēdams viņu sirds domas, paņēmis bērnu, novietoja to sev blakus,</verse>
        <verse osisID='Luke.9.48'>Un Viņš tiem sacīja: Kas šo bērnu uzņem manā vārdā, tas mani uzņem; un kas uzņem mani, tas uzņem to, kas mani sūtījis; jo kas mazāks starp jums visiem, tas būs lielākais.</verse>
        <verse osisID='Luke.9.49'>Bet Jānis runāja, sacīdams: Mācītāj, mēs redzējām kādu Tavā vārdā izdzenam ļaunos garus; un mēs viņam to noliedzām, jo viņš neseko mums līdz.</verse>
        <verse osisID='Luke.9.50'>Un Jēzus sacīja viņam: Neliedziet, jo kas nav pret jums, tas ir ar jums.</verse>
        <verse osisID='Luke.9.51'>Bet notika, kad izpildījās Viņa uzņemšanas diena, viņš vērsa savu seju, lai ietu uz Jeruzalemi.</verse>
        <verse osisID='Luke.9.52'>Un Viņš sūtīja pirms sevis vēstnešus; un tie gāja un iegāja kādā samariešu pilsētā, lai sagatavotu Viņam (vietu).</verse>
        <verse osisID='Luke.9.53'>Un tie Viņu neuzņēma, jo Viņa seja bija vērsta, lai ietu uz Jeruzalemi.</verse>
        <verse osisID='Luke.9.54'>Bet, to redzot, viņa mācekļi Jēkabs un Jānis sacīja: Kungs, ja tu vēlies, mēs teiksim, lai uguns nāk no debesīm un iznīcina viņus.</verse>
        <verse osisID='Luke.9.55'>Un Viņš pagriezies norāja tos, sacīdams: Jūs nezināt, kāda gara jūs esat.</verse>
        <verse osisID='Luke.9.56'>Cilvēka Dēls nenāca dvēseles pazudināt, bet pestīt. Un viņi aizgāja uz citu pilsētu.</verse>
        <verse osisID='Luke.9.57'>Bet notika, ka tiem ejot pa ceļu, kāds sacīja Viņam: Es sekošu Tev, kurp vien Tu iesi.</verse>
        <verse osisID='Luke.9.58'>Jēzus sacīja viņam: Lapsām ir alas, debess putniem  ligzdas, bet Cilvēka Dēlam nav kur nolikt galvu.</verse>
        <verse osisID='Luke.9.59'>Bet otram viņš sacīja: Seko man! Bet tas atbildēja: Kungs, atļauj man vispirms noiet un apbedīt savu tēvu!</verse>
        <verse osisID='Luke.9.60'>Un Jēzus viņam sacīja: Ļauj mirušajiem aprakt savus miroņus, bet tu nāc un sludini Dieva valstību!</verse>
        <verse osisID='Luke.9.61'>Un cits sacīja: Es sekošu Tev, Kungs, bet atļauj man vispirms atvadīties no tiem, kas mājās!</verse>
        <verse osisID='Luke.9.62'>Jēzus viņam sacīja: Neviens, kas savu roku pielicis arklam un skatās atpakaļ, nav derīgs Dieva valstībai.</verse>
      </chapter>
      <chapter osisID='Luke.10'>
        <verse osisID='Luke.10.1'>Pēc tam Kungs nozīmēja vēl citus septiņdesmit divus un sūtīja viņus pa diviem sava vaiga priekšā visās pilsētās un vietās, kur Viņš domāja iet.</verse>
        <verse osisID='Luke.10.2'>Un Viņš tiem sacīja: Pļaujamā daudz, bet strādnieku maz. Lūdziet tad pļaujas Kungu, lai Viņš sūta strādniekus savā pļaujā!</verse>
        <verse osisID='Luke.10.3'>Ejiet! Lūk, es jūs sūtu kā jērus vilku starpā.</verse>
        <verse osisID='Luke.10.4'>Nenesiet līdz nedz naudas maku, nedz somu, nedz kurpes un nevienu ceļā nesveiciniet!</verse>
        <verse osisID='Luke.10.5'>Un kur jūs kādā namā ieiesiet, vispirms sakiet: miers šim namam!</verse>
        <verse osisID='Luke.10.6'>Un ja tur būs miera bērns, jūsu miers mitēs pār viņu; bet ja nē, tad tas atgriezīsies jūsos.</verse>
        <verse osisID='Luke.10.7'>Bet tanī pat namā palieciet un ēdiet, un dzeriet, kas viņiem ir, jo strādnieks ir savas algas cienīgs! Nestaigājiet no vienas mājas otrā!</verse>
        <verse osisID='Luke.10.8'>Un ja jūs ieiesiet kādā pilsētā un jūs tur uzņems, ēdiet, ko jums liks priekšā!</verse>
        <verse osisID='Luke.10.9'>Un dziediniet slimos, kas tanī ir, un sakiet viņiem: Dieva valstība jums tuvu klāt!</verse>
        <verse osisID='Luke.10.10'>Bet ja jūs ieiesiet kādā pilsētā, un viņi jūs neuzņems, izgājuši tās gatvēs, sakiet:</verse>
        <verse osisID='Luke.10.11'>Pat putekļus, kas no jūsu pilsētas mums pielipuši, mēs nokratām uz jums; tomēr to ziniet, ka Dieva valstība ir tuvu!</verse>
        <verse osisID='Luke.10.12'>Es jums saku, ka Sodomai tai dienā būs vieglāk nekā šai pilsētai.</verse>
        <verse osisID='Luke.10.13'>Bēdas tev, Horacina! Bēdas tev Betsaida, jo, ja Tirā un Sidonā būtu notikuši tie brīnumi, kas notika jūsos, tad tās jau sen, rupjās drēbēs un pelnos sēdot, gandarītu par grēkiem.</verse>
        <verse osisID='Luke.10.14'>Tiešām Tirai un Sidonai tiesas dienā būs vieglāk nekā jums.</verse>
        <verse osisID='Luke.10.15'>Un tu, Kafarnauma, kas līdz debesīm esi paaugstināta, tiksi nogremdēta līdz pat ellei.</verse>
        <verse osisID='Luke.10.16'>Kas jūs klausa, tas mani klausa; un kas jūs nicina tas nicina mani; bet kas mani nicina tas nicina to, kas mani sūtījis.</verse>
        <verse osisID='Luke.10.17'>Bet tie septiņdesmit divi atgriezās un priecādamies sacīja: Kungs, pat ļaunie gari mums Tavā vārdā padodas.</verse>
        <verse osisID='Luke.10.18'>Un Viņš tiem sacīja: Es redzēju sātanu kā zibeni no debesīm krītam.</verse>
        <verse osisID='Luke.10.19'>Lūk, es jums devu varu pār katru ienaidnieka spēku un čūsku un skorpiju samīšanai, un nekas jums nekaitēs.</verse>
        <verse osisID='Luke.10.20'>Tomēr nepriecājieties par to, ka gari jums pakļauti, bet priecājieties, ka jūsu vārdi ierakstīti debesīs!</verse>
        <verse osisID='Luke.10.21'>Tanī pat brīdī Viņš gavilēja Svētajā Garā un sacīja: Es godāju Tevi, Tēvs, debess un zemes Kungs, ka Tu to apslēpi gudrajiem un mācītājiem, bet atklāji mazajiem! Tiešām, Tēvs, jo tas Tev tā labpaticis!</verse>
        <verse osisID='Luke.10.22'>Mans Tēvs visu man atdevis; un neviens nezina, kas ir Dēls, kā tikai Tēvs; un kas ir Tēvs, kā tikai Dēls un kam Dēls to vēlas atklāt.</verse>
        <verse osisID='Luke.10.23'>Un Viņš, griezdamies pie saviem mācekļiem, sacīja: Svētīgas tās acis, kas redz to, ko jūs redzat!</verse>
        <verse osisID='Luke.10.24'>Jo es jums saku, ka daudzi pravieši un ķēniņi vēlējās redzēt, ko jūs redzat, un nav redzējuši, un dzirdēt to, ko jūs dzirdat, un nav dzirdējuši.</verse>
        <verse osisID='Luke.10.25'>Un, lūk, kāds likumu pazinējs piecēlās, un, Viņu kārdinādams, sacīja: Mācītāj, ko man darīt, lai es iemantotu mūžīgo dzīvi?</verse>
        <verse osisID='Luke.10.26'>Bet Viņš tam sacīja: Kas bauslībā rakstīts? Kā tu lasi?</verse>
        <verse osisID='Luke.10.27'>Un tas atbildēja un sacīja: Mīli Kungu, savu Dievu, no visas savas sirds un no visas savas dvēseles, un ar visu savu spēku, un ar visu savu prātu, un savu tuvāko - kā sevi pašu.</verse>
        <verse osisID='Luke.10.28'>Un Viņš tam sacīja: Tu pareizi atbildēji; dari tā, un tu dzīvosi!</verse>
        <verse osisID='Luke.10.29'>Bet viņš, gribēdams sevi attaisnot, sacīja Jēzum: Un kas tad ir mans tuvākais?</verse>
        <verse osisID='Luke.10.30'>Tad Jēzus iesāka un sacīja: Kāds cilvēks, iedams no Jeruzalemes uz Jēriku, iekrita slepkavu rokās. Tie viņu aplaupīja un ievainoja, un, atstājuši pusdzīvu, aizgāja.</verse>
        <verse osisID='Luke.10.31'>Bet gadījās, ka kāds priesteris gāja pa to pašu ceļu un, viņu ieraudzījis, pagāja garām.</verse>
        <verse osisID='Luke.10.32'>Tāpat arī levīts, kad bija tanī vietā, viņu redzēdams, pagāja garām.</verse>
        <verse osisID='Luke.10.33'>Bet kāds samarietis, iedams savu ceļu, nonāca pie viņa un, to ieraudzījis, apžēlojās.</verse>
        <verse osisID='Luke.10.34'>Un tas, piegājis klāt, apsēja viņa brūces, ieliedams tanīs eļlu un vīnu, un, uzcēlis viņu savā lopā, aizveda to mājvietā un rūpējās par viņu.</verse>
        <verse osisID='Luke.10.35'>Bet otrā dienā viņš, izvilcis divus denārijus, deva tos mājas saimniekam, sacīdams: Gādā par viņu, un, ko tu vairāk izdosi, es, kad atgriezīšos, atdošu tev.</verse>
        <verse osisID='Luke.10.36'>Kā tev šķiet, kurš no šiem trim bija tuvākais tam, kas iekrita slepkavu rokās?</verse>
        <verse osisID='Luke.10.37'>Un viņš atbildēja: Tas, kas viņam parādīja žēlsirdību. Un Jēzus viņam sacīja: Ej, un tu dari tāpat!</verse>
        <verse osisID='Luke.10.38'>Bet notika, ka, tālāk iedami, viņi nonāca kādā miestā; un kāda sieviete, vārdā Marta, uzņēma Viņu savā namā.</verse>
        <verse osisID='Luke.10.39'>Un viņai bija māsa, vārdā Marija, kas, apsēdusies pie Kunga kājām, klausījās Viņa vārdos.</verse>
        <verse osisID='Luke.10.40'>Bet Marta, nopūlējusies, lai viņu labāk apkalpotu, pienāca un sacīja: Kungs, vai Tev nerūp, ka mana māsa atstājusi mani, lai es viena kalpotu? Saki jel viņai, lai viņa man palīdz!</verse>
        <verse osisID='Luke.10.41'>Un Kungs viņai atbildēja, sacīdams: Marta, Marta, tu rūpējies un pūlies par daudz lietām,</verse>
        <verse osisID='Luke.10.42'>Bet tikai viena ir nepieciešama. Marija izvēlējusies sev labāko daļu; tā viņai netiks atņemta.</verse>
      </chapter>
      <chapter osisID='Luke.11'>
        <verse osisID='Luke.11.1'>Un notika, ka Viņš kādā vietā lūdza Dievu; un kad beidza, viens no Viņa mācekļiem sacīja Viņam: Kungs, māci mūs Dievu lūgt, tāpat kā Jānis arī savus mācekļus mācīja!</verse>
        <verse osisID='Luke.11.2'>Un Viņš tiem sacīja: Kad jūs lūdzat Dievu, sakiet: Tēvs, svētīts lai top Tavs vārds! Lai atnāk Tava valstība!</verse>
        <verse osisID='Luke.11.3'>Mūsu dienišķo maizi dod mums šodien!</verse>
        <verse osisID='Luke.11.4'>Un piedod mums mūsu grēkus, kā arī mēs paši piedodam visiem saviem parādniekiem! Un neieved mūs kārdināšanā!</verse>
        <verse osisID='Luke.11.5'>Un viņš tiem sacīja: Ja kādam jums ir draugs un viņš aizies pie tā nakts vidū un sacīs viņam: Draugs, aizdod man trīs maizes,</verse>
        <verse osisID='Luke.11.6'>Jo mans draugs no ceļa ienāca pie manis, un man nav ko viņam celt priekšā.</verse>
        <verse osisID='Luke.11.7'>Bet tas atbildēs, sacīdams: Neapgrūtini mani, jo durvis jau aizslēgtas, un mani bērni ir pie manis guļamistabā; es nevaru celties un tev dot.</verse>
        <verse osisID='Luke.11.8'>Un ja viņš turpinās klaudzināt, ja viņš necelsies un nedos viņam draudzības dēļ, es jums saku, ka tā neatlaidības dēļ viņš celsies un dos tam, cik tam vajag.</verse>
        <verse osisID='Luke.11.9'>Arī es jums saku: lūdziet, un jums tiks dots, meklējiet, tad jūs atradīsiet, klaudziniet, un jums tiks atvērts!</verse>
        <verse osisID='Luke.11.10'>Jo katrs, kas lūdz, saņem; un kas meklē, atrod; un kas klaudzina, tam atver.</verse>
        <verse osisID='Luke.11.11'>Bet ja kāds no jums lūdz no tēva maizi, vai tad tas viņam pasniegs akmeni? Vai atkal zivi, un tas viņam zivs vietā pasniegs čūsku?</verse>
        <verse osisID='Luke.11.12'>Vai atkal, viņš dos skorpiju, ja tas lūgs olu?</verse>
        <verse osisID='Luke.11.13'>Ja nu jūs, būdami ļauni, protiet dot saviem bērniem labas dāvanas, cik daudz vairāk jūsu Tēvs no debesīm dos labu garu tiem, kas Viņu lūdz!</verse>
        <verse osisID='Luke.11.14'>Un Viņš izdzina ļauno garu; un tas bija mēms. Un kad ļaunais gars bija izdzīts, mēmais sāka runāt, un ļaudis brīnījās.</verse>
        <verse osisID='Luke.11.15'>Bet daži no tiem sacīja: Viņš izdzen velnus ar Belcebula, velnu virsnieka, spēku.</verse>
        <verse osisID='Luke.11.16'>Un citi, kārdinādami Viņu, prasīja Viņam zīmi no debesīm.</verse>
        <verse osisID='Luke.11.17'>Bet Viņš, redzēdams to domas, sacīja tiem: Ikviena valsts, kas savā iekšienē sašķēlusies, sabrūk, un nams gāžas pāri namam.</verse>
        <verse osisID='Luke.11.18'>Bet ja sātanam vairs nav vienības sevī, kā tad pastāvēs viņa valsts? Jo jūs sakāt, ka es izdzenu ļaunos garus ar Belcebulu.</verse>
        <verse osisID='Luke.11.19'>Bet ja es izdzenu ļaunos garus ar Belcebulu, ar ko tos izdzen jūsu bērni? Tāpēc viņi būs jūsu tiesātāji.</verse>
        <verse osisID='Luke.11.20'>Bet ja es ļaunos garus izdzenu ar Dieva pirkstu, tad tiešām pie jums ir atnākusi Dieva valstība.</verse>
        <verse osisID='Luke.11.21'>Ja stiprais apbruņojies sargā savu māju, tad viss, kas viņam ir, paliek drošībā.</verse>
        <verse osisID='Luke.11.22'>Bet ja stiprāks par viņu atnāk un uzvar to, tad tas paņem visas viņa bruņas, uz kurām tas paļāvās, un izdala savu laupījumu.</verse>
        <verse osisID='Luke.11.23'>Kas nav ar mani, tas ir pret mani; un kas ar mani nesakrāj, tas izšķiež.</verse>
        <verse osisID='Luke.11.24'>Kad nešķīstais gars atstāj cilvēku, tad tas staigā pa tuksnešainām vietām, meklēdams mieru, bet, neatradis to, tas saka: Es atgriezīšos savā mājoklī, no kura izgāju.</verse>
        <verse osisID='Luke.11.25'>Un atnācis Viņš atrod to ar slotu izslaucītu un izgreznotu.</verse>
        <verse osisID='Luke.11.26'>Tad viņš iet un ņem sev līdz septiņus citus garus, kas ļaunāki par to; un tie tur dzīvo; un šī cilvēka pēdējās lietas kļūst ļaunākas nekā pirmās.</verse>
        <verse osisID='Luke.11.27'>Bet notika, ka, Viņam tā runājot, ļaužu pulkā kāda sieviete paceltā balsī sacīja Viņam: Svētīgas tās miesas, kas Tevi nesušas, un krūtis, kas Tevi barojušas!</verse>
        <verse osisID='Luke.11.28'>Un Viņš sacīja: Tiešām svētīgi tie, kas Dieva vārdu dzird un to izpilda.</verse>
        <verse osisID='Luke.11.29'>Bet kad sapulcējās ļaudis, Viņš sāka runāt: Šī cilts ir ļauna cilts; tā meklē zīmi, bet cita zīme tai netiks dota kā vienīgi pravieša Jonasa zīme.</verse>
        <verse osisID='Luke.11.30'>Jo kā Jonass bija zīme ninīviešiem, tā cilvēka Dēls būs šai ciltij.</verse>
        <verse osisID='Luke.11.31'>Dienvidu ķēniņiene stāvēs tiesā ar šīs cilts ļaudīm un pazudinās tos, jo viņa nāca no pasaules gala klausīties Salomona gudrību; un, lūk, te ir vairāk nekā Salomons!</verse>
        <verse osisID='Luke.11.32'>Ninīves vīri stāvēs tiesā ar šo cilti un pazudinās to, jo viņi, Jonasam sludinot, gandarīja par grēkiem; un, lūk, šeit ir vairāk nekā Jonass!</verse>
        <verse osisID='Luke.11.33'>Sveci aizdedzinājis, neviens to neliek slēptuvē vai zem pūra, bet svečturī, lai tie, kas ienāk, redzētu gaismu.</verse>
        <verse osisID='Luke.11.34'>Tavas miesas gaisma ir tava acs. Ja tava acs ir vesela, arī visa tava miesa būs gaiša, bet ja tā ir ļauna, tad visa tava miesa būs tumša.</verse>
        <verse osisID='Luke.11.35'>Tāpēc pielūko, ka gaisma, kas tevī ir, nekļūst tumsa.</verse>
        <verse osisID='Luke.11.36'>Ja tad visa tava miesa būs gaiša un tanī nebūs vietas tumsībai, tad tā būs visa gaiša, it kā zibens spožums tevi apspīdētu.</verse>
        <verse osisID='Luke.11.37'>Un kad Viņš tā runāja, kāds farizejs lūdza Viņu pie sevis pusdienot. Un Viņš iegājis novietojās.</verse>
        <verse osisID='Luke.11.38'>Bet farizejs, sevī pārdomādams, sacīja, kāpēc gan Viņš pirms ēšanas nemazgājas.</verse>
        <verse osisID='Luke.11.39'>Bet Kungs sacīja viņam: Tagad jūs, farizeji, tīrat biķera un bļodas ārpusi, bet kas jūsu iekšienē, tas ir pilns laupījuma un viltības.</verse>
        <verse osisID='Luke.11.40'>Jūs neprātīgie! Vai tad tas, kas radīja ārpusi, neradīja arī to, kas iekšpusē?</verse>
        <verse osisID='Luke.11.41'>Patiesi, dodiet dāvanu no tā, kas jums pāri paliek, un, lūk, viss jums būs tīrs.</verse>
        <verse osisID='Luke.11.42'>Bet bēdas jums, farizeji! Jūs dodat desmito tiesu no mētrām un rūtām, un visādiem dārza augiem, bet atstājat neievērotu taisnību un Dieva mīlestību. Vienu vajadzēja darīt, bet arī otru neatstāt.</verse>
        <verse osisID='Luke.11.43'>Bēdas jums, farizeji! Jums patīk pirmās vietas sinagogās un sveicieni tirgus laukumos.</verse>
        <verse osisID='Luke.11.44'>Bēdas jums, jo jūs esat kā neredzami kapi, un ļaudis, to nezinādami, staigā pār tiem.</verse>
        <verse osisID='Luke.11.45'>Bet kāds no bauslības pratējiem atbildēja Viņam, sacīdams: Mācītāj, tā runādams, Tu dari arī mums negodu.</verse>
        <verse osisID='Luke.11.46'>Un Viņš tam sacīja: Arī jums, bauslības mācītāji, bēdas! Jūs apgrūtinat cilvēkus nastām, ko viņi nespēj nest, bet paši jūs pat ar vienu pirkstu nepieskaraties to saitēm.</verse>
        <verse osisID='Luke.11.47'>Bēdas jums, kas ceļat praviešiem pieminekļus, bet jūsu tēvi viņus nogalināja!</verse>
        <verse osisID='Luke.11.48'>Patiesi jūs apliecināt, ka jūs piekrītat savu tēvu darbiem, jo tie viņus nogalināja, bet jūs ceļat tiem pieminekļus.</verse>
        <verse osisID='Luke.11.49'>Tāpēc arī Dieva gudrība sacīja: Es sūtīšu viņiem praviešus un apustuļus; un no tiem viņi dažus nogalinās un vajās,</verse>
        <verse osisID='Luke.11.50'>Lai visu praviešu asinis, kas izlietas no pasaules radīšanas, tiktu pieprasītas no šīs cilts,</verse>
        <verse osisID='Luke.11.51'>Sākot ar Ābela asinīm, līdz Zaharija asinīm, kas gāja bojā starp altāri un svētnīcu. Tās, es jums saku, tiks pieprasītas no šīs cilts.</verse>
        <verse osisID='Luke.11.52'>Bēdas jums, bauslības mācītāji! Atziņas atslēgu jūs paņēmāt, bet paši jūs iekšā neejat, un tiem, kas grib ieiet, jūs to liedzat.</verse>
        <verse osisID='Luke.11.53'>Bet kad Viņš to tiem sacīja, farizeji un bauslības mācītāji sāka Viņam neatlaidīgi uzmākties un daudzrunībā nomākt Viņa runu,</verse>
        <verse osisID='Luke.11.54'>Tie uzglūnēja un meklēja satvert Viņu vārdos, lai apsūdzētu Viņu.</verse>
      </chapter>
      <chapter osisID='Luke.12'>
        <verse osisID='Luke.12.1'>Bet kad daudz ļaužu bija sapulcējušies, tā ka tie gandrīz viens otru samina, Viņš sāka runāt saviem mācekļiem: Sargieties no farizeju rauga, kas ir liekulība!</verse>
        <verse osisID='Luke.12.2'>Jo nekas nav apslēpts, kas netiks atklāts, un nekas nezināms, kas nenāks zināms.</verse>
        <verse osisID='Luke.12.3'>Tāpēc, ko jūs esat teikuši tumsā, to runās gaismā; un ko jūs kambaros sacījāt ausī, tas tiks sludināts no jumtiem.</verse>
        <verse osisID='Luke.12.4'>Un es jums, saviem draugiem, saku: nebīstieties no tiem, kas nonāvē miesu un pēc tam vairs neko nespēj darīt!</verse>
        <verse osisID='Luke.12.5'>Bet es jums rādīšu, no kā jums jābaidās: bīstieties no tā, kam vara pēc nonāvēšanas iemest ellē. Tiešām, es saku jums: tā baidieties!</verse>
        <verse osisID='Luke.12.6'>Vai piecus zvirbuļus nepārdod par diviem grašiem? Un neviens no tiem nav aizmirsts Dieva priekšā.</verse>
        <verse osisID='Luke.12.7'>Bet arī visi jūsu galvas mati ir saskaitīti. Tāpēc nebīstieties, jūs esat vērtīgāki nekā daudzi zvirbuļi.</verse>
        <verse osisID='Luke.12.8'>Un es jums saku: katru, kas mani atzīs cilvēku priekšā, to arī Cilvēka Dēls apliecinās Dieva eņģeļu priekšā.</verse>
        <verse osisID='Luke.12.9'>Bet kas mani noliegs cilvēku priekšā, tas tiks noliegts Dieva eņģeļu priekšā.</verse>
        <verse osisID='Luke.12.10'>Un katram, kas runā pret Cilvēka Dēlu, tas tiks piedots, bet kas zaimo Svēto Garu, tam to nepiedos.</verse>
        <verse osisID='Luke.12.11'>Bet kad viņi vedīs jūs sinagogās un iestāžu, un valdības priekšā, nerūpējieties par to, ko jūs atbildēsiet vai ko teiksiet!</verse>
        <verse osisID='Luke.12.12'>Jo Svētais Gars jūs tanī brīdī mācīs, kas jums jārunā.</verse>
        <verse osisID='Luke.12.13'>Bet kāds no ļaužu pulka sacīja Viņam: Mācītāj, saki manam brālim, lai viņš dalās ar mani mantojumā!</verse>
        <verse osisID='Luke.12.14'>Un Viņš tam sacīja: Cilvēk, kas mani iecēlis jums par tiesnesi vai mantas dalītāju?</verse>
        <verse osisID='Luke.12.15'>Un Viņš sacīja tiem: Pielūkojiet un sargieties no katras mantkārības, jo ne no pārpilnības un tā, kas viņam ir, atkarīga viņa dzīve!</verse>
        <verse osisID='Luke.12.16'>Bet viņš tiem teica līdzību, sacīdams: Kāda bagāta cilvēka tīrums deva bagātu ražu.</verse>
        <verse osisID='Luke.12.17'>Un viņš sevī domāja, sacīdams: Ko lai es daru, jo man nav kur novietot savu ražu.</verse>
        <verse osisID='Luke.12.18'>Un viņš sacīja: Es darīšu tā: nojaukšu savus šķūņus un uzcelšu lielākus; un tur es savākšu, kas man izaudzis un visu savu mantu.</verse>
        <verse osisID='Luke.12.19'>Un es sacīšu savai dvēselei: dvēsele, tev mantas piekrātas ilgiem gadiem, atpūties, ēd, dzer un dzīro!</verse>
        <verse osisID='Luke.12.20'>Bet Dievs sacīja viņam: Tu neprātīgais, šinī naktī atprasīs tavu dvēseli no tevis, bet kam paliks tas, ko tu sakrāji?</verse>
        <verse osisID='Luke.12.21'>Tā iet tiem, kas krāj sev mantu, bet nav bagāts pie Dieva.</verse>
        <verse osisID='Luke.12.22'>Un Viņš sacīja saviem mācekļiem: Tāpēc es jums saku: nebaidieties par savu dzīvību, ko jūs ēdīsiet, nedz arī par savu miesu, ar ko jūs ģērbsieties.</verse>
        <verse osisID='Luke.12.23'>Jo dzīvība ir vērtīgāka par barību, un miesa vairāk par apģērbu!</verse>
        <verse osisID='Luke.12.24'>Vērojiet kraukļus! Viņi nesēj un nepļauj, tiem nav ne klēts, ne šķūņa, bet Dievs tos uztur. Cik daudz vērtīgāki par tiem esat jūs?</verse>
        <verse osisID='Luke.12.25'>Bet kas no jums rūpējoties var pagarināt savu augumu par vienu olekti?</verse>
        <verse osisID='Luke.12.26'>Ja jūs nespējat pat vismazāko, ko tad jūs raizējaties par citu?</verse>
        <verse osisID='Luke.12.27'>Ņemiet vērā lilijas, kā tās aug! Tās nestrādā un nevērpj, bet es jums saku: pat Salomons visā savā godībā nebija tā apģērbts kā viena no tām.</verse>
        <verse osisID='Luke.12.28'>Bet ja Dievs tā ģērbj zāli, kas šodien tīrumā, bet rīt tiek krāsnī mesta, cik gan vairāk jūs, jūs mazticīgie!</verse>
        <verse osisID='Luke.12.29'>Tāpēc arī jūs nejautājiet, ko ēdīsiet vai ko dzersiet, un neuztraucieties!</verse>
        <verse osisID='Luke.12.30'>Jo to visu meklē pasaules tautas. Bet jūsu Tēvs zina, ka visa tā jums vajag.</verse>
        <verse osisID='Luke.12.31'>Labāk cenšaties vispirms pēc Dieva valstības un Viņa taisnības, un viss tas tiks jums piedots klāt.</verse>
        <verse osisID='Luke.12.32'>Nebaidies, mazais ganāmpulciņ, jo jūsu Tēvam labpaticis dot jums valstību!</verse>
        <verse osisID='Luke.12.33'>Pārdodiet savu mantu un dodiet nabagiem dāvanas! Gādājiet sev somas, kas nenoveco, un neizsīkstošu mantu debesīs, kur zagļi netuvojas un kodes nebojā!</verse>
        <verse osisID='Luke.12.34'>Jo kur jūsu manta, tur arī jūsu sirdis.</verse>
        <verse osisID='Luke.12.35'>Jūsu gurni lai ir apjozti un degoša lāpa jūsu rokās!</verse>
        <verse osisID='Luke.12.36'>Esiet līdzīgi ļaudīm, kas gaida savu kungu no kāzām pārnākam, lai tūlīt atvērtu viņam, kad tas nāks un klaudzinās!</verse>
        <verse osisID='Luke.12.37'>Svētīgi tie kalpi, kurus kungs pārnākot atradīs nomodā. Patiesi es jums saku, ka viņš apjozies nosēdinās tos, un, tos apstaigādams, viņiem kalpos.</verse>
        <verse osisID='Luke.12.38'>Un ja viņš nāktu otrā nakts maiņā, un ja viņš nāktu trešajā sardzes maiņā un tā viņus atrastu, tad svētīgi šie kalpi!</verse>
        <verse osisID='Luke.12.39'>Bet tas jums jāzina: ja nama tēvs zinātu, kurā stundā zaglis nāks, tad viņš paliktu nomodā un neatļautu tam ielauzties savā namā.</verse>
        <verse osisID='Luke.12.40'>Tā arī jūs esiet gatavi, jo Cilvēka Dēls nāks tādā stundā, kad jūs to nedomājat.</verse>
        <verse osisID='Luke.12.41'>Bet Pēteris sacīja Viņam: Kungs, vai tu šo līdzību saki mums vai visiem?</verse>
        <verse osisID='Luke.12.42'>Un Kungs sacīja: Kā tev šķiet, kas ir tas uzticīgais un saprātīgais nama turētājs, ko Kungs iecēlis savai saimei, lai viņš tai dotu laikā kviešu mēru?</verse>
        <verse osisID='Luke.12.43'>Svētīgs tas kalps, ko kungs atnācis atradīs tā darām.</verse>
        <verse osisID='Luke.12.44'>Patiesi es jums saku: viņš iecels to pār visiem saviem īpašumiem.</verse>
        <verse osisID='Luke.12.45'>Bet ja šis kalps, savā sirdī sacīdams: Mans kungs kavējas nākt, sāks sist kalpus un kalpones un ēdīs, un dzers, un piedzersies,</verse>
        <verse osisID='Luke.12.46'>Tad tā kalpa kungs nāks tanī dienā, kad tas negaida, un stundā, kuru tas nezina, un atdalīs viņu, un dos tam tā daļu ar neticīgajiem.</verse>
        <verse osisID='Luke.12.47'>Bet šis kalps, kas zinādams sava kunga gribu, nebūs sagatavojies un nepildīs viņa prātu, saņems daudz sitienu.</verse>
        <verse osisID='Luke.12.48'>Bet kas nezinādams dara to, kas sodāms, tas saņems maz sitienu. Bet no katra, kam daudz dots, daudz arī prasīs; un kam daudz uzticēts, no tā daudz atprasīs.</verse>
        <verse osisID='Luke.12.49'>Es atnācu uguni mest uz zemi, un mana vēlēšanās ir, lai tā iedegtos.</verse>
        <verse osisID='Luke.12.50'>Bet man jākristās kristībā: un kā es ilgojos, kamēr tas notiks!</verse>
        <verse osisID='Luke.12.51'>Jūs domājat, ka es esmu nācis mieru nest virs zemes? Es jums saku nē, bet šķelšanos!</verse>
        <verse osisID='Luke.12.52'>Jo no šī laika pieci vienā namā sašķelsies: trīs pret diviem un divi pret trim.</verse>
        <verse osisID='Luke.12.53'>Sašķelsies tēvs pret dēlu un dēls pret savu tēvu, māte pret meitu un meita pret māti. Vīramāte pret savu vedeklu un vedekla pret savu vīramāti.</verse>
        <verse osisID='Luke.12.54'>Bet ļaudīm Viņš sacīja: Kad jūs redzat rietumos paceļamies mākoni, jūs tūliņ sakāt: būs lietus; un tā arī notiek.</verse>
        <verse osisID='Luke.12.55'>Un kad pūš dienvidu vējš, jūs sakāt: būs karstums; un tā notiek.</verse>
        <verse osisID='Luke.12.56'>Jūs, liekuļi, par debess un zemes izskatu jūs protat spriest, bet kāpēc jūs nespriežat par šo laikmetu?</verse>
        <verse osisID='Luke.12.57'>Un kāpēc jūs nespriežat paši no sevis, kas taisnīgi?</verse>
        <verse osisID='Luke.12.58'>Bet ja tu ej ar savu pretinieku pie priekšnieka, pūlies jau ceļā no tā atbrīvoties, lai viņš tevi neaizvestu pie tiesneša un tiesnesis nenodotu tevi tiesas izpildītājam, un tiesas izpildītājs neiemestu tevi cietumā!</verse>
        <verse osisID='Luke.12.59'>Es tev saku: no turienes tu neiziesi, kamēr nebūsi samaksājis pēdējo grasi.</verse>
      </chapter>
      <chapter osisID='Luke.13'>
        <verse osisID='Luke.13.1'>Bet tanī pat laikā atnāca daži un ziņoja Viņam par galilejiešiem, kuru asinis Pilāts sajauca ar to upuriem.</verse>
        <verse osisID='Luke.13.2'>Un Viņš tiem atbildēja, sacīdams: Vai jūs domājat, ka šie galilejieši bija lielāki grēcinieki nekā visi galilejieši, tāpēc ka viņiem tā bij jācieš?</verse>
        <verse osisID='Luke.13.3'>Es jums saku: nē; bet ja jūs par grēkiem negandarīsiet, visi tāpat aiziesiet bojā.</verse>
        <verse osisID='Luke.13.4'>Vai jūs domājat, ka tie astoņpadsmit, uz kuriem nogāzās Siloes tornis un nosita viņus, bija vairāk vainīgi nekā visi pārējie Jeruzalemes iedzīvotāji?</verse>
        <verse osisID='Luke.13.5'>Es jums saku: nē; bet ja jūs par grēkiem negandarīsiet, visi tāpat aiziesiet bojā.</verse>
        <verse osisID='Luke.13.6'>Un Viņš sacīja tiem šo līdzību: Kādam bija vīģes koks, iestādīts paša vīna dārzā; un viņš nāca un meklēja tanī augļus, bet neatrada.</verse>
        <verse osisID='Luke.13.7'>Tad viņš sacīja vīna dārza kopējam: Lūk, jau trešo gadu nāku meklēt augļus šai vīģes kokā, bet neatrodu. Tāpēc nocērt to, lai tas neaizņem zemi!</verse>
        <verse osisID='Luke.13.8'>Bet tas atbildēja viņam, sacīdams: Kungs, atstāj to vēl šogad, kamēr es to aprakšu un uzlikšu mēslus,</verse>
        <verse osisID='Luke.13.9'>Varbūt tas nesīs augļus, bet ja nē, tad nākotnē tu nocirtīsi to.</verse>
        <verse osisID='Luke.13.10'>Un Viņš mācīja sabatos to sinagogā.</verse>
        <verse osisID='Luke.13.11'>Un, lūk, sieviete: tai astoņpadsmit gadu bija slimības gars; un viņa bija saliekta un nespēja pat augšup paskatīties.</verse>
        <verse osisID='Luke.13.12'>Jēzus, ieraudzījis viņu, pasauca to pie sevis un sacīja tai: Sieviete, tu esi atbrīvota no savas slimības.</verse>
        <verse osisID='Luke.13.13'>Un Viņš uzlika tai rokas; un tūdaļ tā uzcēlās un godināja Dievu.</verse>
        <verse osisID='Luke.13.14'>Bet sinagogas priekšnieks, saīdzis, ka Jēzus dziedināja sabatā, sāka runāt ļaudīm, sacīdams: Ir sešas dienas, kurās jāstrādā; tanīs nāciet un dziedinieties, bet ne sabatā!</verse>
        <verse osisID='Luke.13.15'>Bet Kungs atbildēja viņam, sacīdams: Jūs, liekuļi, vai katrs no jums sabatā neatraisa savu vērsi vai ēzeli no siles un neved dzirdināt?</verse>
        <verse osisID='Luke.13.16'>Bet vai nevajadzēja sabatā atraisīt no šīm saitēm šo Ābrahama meitu, kuru sātans bija saistījis, lūk, jau astoņpadsmit gadu?</verse>
        <verse osisID='Luke.13.17'>Un kad Viņš to pateica, visi Viņa pretinieki nosarka, bet visa tauta priecājās par visu, ko Viņš vareni darīja.</verse>
        <verse osisID='Luke.13.18'>Un Viņš sacīja: Kam līdzīga Dieva valstība? Ar ko lai es to salīdzinu?</verse>
        <verse osisID='Luke.13.19'>Tā līdzīga sinepju graudiņam, ko cilvēks paņēma un iesēja savā dārzā; un tas auga un kļuva liels koks; un debess putni mājoja tā zaros.</verse>
        <verse osisID='Luke.13.20'>Un vēl Viņš sacīja: Ar ko lai es salīdzinu Dieva valstību?</verse>
        <verse osisID='Luke.13.21'>Tā līdzīga raugam, kuru sieviete paņēma un iejauca trijos mēros miltu, kamēr viss sarūga.</verse>
        <verse osisID='Luke.13.22'>Un Viņš, turpinādams ceļu uz Jeruzalemi, apstaigāja pilsētas un miestus mācīdams.</verse>
        <verse osisID='Luke.13.23'>Bet kāds sacīja Viņam: Kungs, vai maz ir to, kas tiks pestīti?</verse>
        <verse osisID='Luke.13.24'>Pūlieties ieiet caur šaurajām durvīm, jo, es jums saku, daudzi meklēs ieiet, bet nevarēs.</verse>
        <verse osisID='Luke.13.25'>Jo kad nama tēvs būs iegājis un durvis noslēdzis, tad jūs, ārā stāvēdami, sāksiet pie durvīm klauvēt, sacīdami: Kungs, atver mums! Tad Viņš, atbildēdams jums, sacīs: Es nezinu, no kurienes jūs esat.</verse>
        <verse osisID='Luke.13.26'>Tad jūs sāksiet runāt: Mēs Tavā klātbūtnē ēdām un dzērām, un Tu mācīji mūsu ielās.</verse>
        <verse osisID='Luke.13.27'>Un Viņš jums sacīs: Es nezinu, no kurienes jūs esat; ejiet prom no manis, jūs, visi ļauna darītāji!</verse>
        <verse osisID='Luke.13.28'>Tur būs raudāšana un zobu griešana, kad redzēsiet Ābrahamu un Īzāku, un Jēkabu, un visus praviešus Dieva valstībā, bet sevi izmestus ārā.</verse>
        <verse osisID='Luke.13.29'>Un nāks no austrumiem un rietumiem, no ziemeļiem un dienvidiem un ieņems vietu Dieva valstībā!</verse>
        <verse osisID='Luke.13.30'>Un, lūk, ir pēdējie, kas būs pirmie, un ir pirmie, kas būs pēdējie.</verse>
        <verse osisID='Luke.13.31'>Tanī pat dienā nāca daži farizeji un sacīja Viņam: Aizej un aizceļo no šejienes, jo Herods grib Tevi nonāvēt!</verse>
        <verse osisID='Luke.13.32'>Un Viņš tiem sacīja: Ejiet un sakiet šim lapsai: lūk, es izdzenu ļaunos garus un dziedinu slimos šodien un rīt, bet trešajā dienā es pabeigšu.</verse>
        <verse osisID='Luke.13.33'>Tomēr man šodien un rīt, un nākošajā dienā jābūt ceļā, jo nepiedienas pravietim ārpus Jeruzalemes iet bojā.</verse>
        <verse osisID='Luke.13.34'>Jeruzaleme, Jeruzaleme, kas nokauj praviešus un akmeņiem nomētā tos, kas pie tevis sūtīti! Cik reizes es gribēju savākt tavus bērnus, kā putns savāc savus cāļus zem spārniem, bet tu to negribēji!</verse>
        <verse osisID='Luke.13.35'>Lūk, jūsu nams tiks jums atstāts tukšs. Bet es jums saku: jūs mani neredzēsiet, kamēr nāks laiks, kad jūs sacīsiet: Svētīgs, kas nāk Kunga vārdā!</verse>
      </chapter>
      <chapter osisID='Luke.14'>
        <verse osisID='Luke.14.1'>Un notika, ka Jēzus iegāja sabatā kāda farizeju priekšnieka namā maizi ēst; un tie Viņu novēroja.</verse>
        <verse osisID='Luke.14.2'>Un, lūk, tur bija Viņa priekšā kāds ūdenssērdzīgs cilvēks.</verse>
        <verse osisID='Luke.14.3'>Un Jēzus atbildēdams uzrunāja bauslības mācītājus un farizejus, sacīdams: Vai atļauts sabatā dziedināt?</verse>
        <verse osisID='Luke.14.4'>Bet viņi klusēja. Tad Viņš, pieskaroties, izdziedināja to un atlaida.</verse>
        <verse osisID='Luke.14.5'>Un Viņš uzrunāja tos, sacīdams: Ja kādam no jums iekrīt akā ēzelis vai vērsis, vai tas tūdaļ sabatā to neizvelk?</verse>
        <verse osisID='Luke.14.6'>Un tie nespēja Viņam nekā atbildēt?</verse>
        <verse osisID='Luke.14.7'>Bet novērodams, ka ielūgtie izvēlas sev pirmās vietas, Viņš stāstīja tiem līdzību, sacīdams:</verse>
        <verse osisID='Luke.14.8'>Ja tevi kāds ieaicina kāzās, tad neieņem pirmo vietu, jo varbūt viņš ir aicinājis kādu cienīgāku par tevi,</verse>
        <verse osisID='Luke.14.9'>Un atnācis tas, kas tevi un viņu ielūdzis, nesaka tev: Dod šim vietu, un tad ar kaunu tev būs jāieņem pēdējā vieta.</verse>
        <verse osisID='Luke.14.10'>Bet kad tevi kāds aicinās, ej un ieņem pēdējo vietu, lai tad tas, kas tevi aicinājis, nāktu un sacītu tev: Draugs, virzies augstāk! Tad tev būs gods viesu priekšā.</verse>
        <verse osisID='Luke.14.11'>Jo katrs, kas sevi paaugstinās, tiks pazemots, bet kas pazemosies, tas tiks paaugstināts.</verse>
        <verse osisID='Luke.14.12'>Bet tam, kas Viņu bija ielūdzis, Viņš sacīja: Ja tu sarīko pusdienas vai vakariņas, neaicini savus draugus, nedz savus brāļus, nedz radus, nedz bagātus kaimiņus, ka viņi kādreiz arī tevi neielūdz, un tad tu būsi saņēmis atlīdzību,</verse>
        <verse osisID='Luke.14.13'>Bet ja tu rīko mielastu, aicini nabagus, kropļus, klibus un aklus!</verse>
        <verse osisID='Luke.14.14'>Un svētīgs tu būsi, jo viņiem nav ar ko tev atlīdzināt, bet tev tiks atlīdzināts, kad taisnīgie augšāmcelsies.</verse>
        <verse osisID='Luke.14.15'>To dzirdēdams, kāds no galda viesiem sacīja Viņam: Svētīgs ir tas, kas ēdīs maizi Dieva valstībā.</verse>
        <verse osisID='Luke.14.16'>Un Viņš tam sacīja: Kāds cilvēks sarīkoja lielu mielastu un ielūdza daudzus.</verse>
        <verse osisID='Luke.14.17'>Un mielasta stundā viņš sūtīja savu kalpu pateikt ielūgtajiem, lai tie nāk, jo viss jau sagatavots.</verse>
        <verse osisID='Luke.14.18'>Un visi reizē sāka aizbildināties. Pirmais sacīja viņam: Es nopirku saimniecību, un man nepieciešami jāaiziet to apskatīt; es lūdzu tevi, uzskati mani par aizbildinātu!</verse>
        <verse osisID='Luke.14.19'>Un otrs sacīja: Es nopirku piecus vēršu pārus un eju tos pārbaudīt; es lūdzu tevi, uzskati mani par aizbildinātu!</verse>
        <verse osisID='Luke.14.20'>Un cits sacīja: Es apprecēju sievu. Tāpēc nevaru iet.</verse>
        <verse osisID='Luke.14.21'>Un kalps pārnācis ziņoja par to savam kungam. Tad nama tēvs kļuva dusmīgs un sacīja savam kalpam: Ej steigšus gatvēs un pilsētas ielās un ved šurp nabagus un kropļus, un aklus, un klibus.</verse>
        <verse osisID='Luke.14.22'>Un kalps sacīja: Kungs, ir izpildīts, kā tu pavēlēji, bet vēl ir vietas.</verse>
        <verse osisID='Luke.14.23'>Un kungs sacīja kalpam: Ej uz lielceļiem un sētmalām un spied visus nākt iekšā, lai mans nams piepildītos!</verse>
        <verse osisID='Luke.14.24'>Bet es jums saku, ka neviens no tiem vīriem, kas tika aicināti, manu mielastu nebaudīs.</verse>
        <verse osisID='Luke.14.25'>Bet daudz ļaužu gāja Viņam līdz; un, pagriezies pret tiem, Viņš sacīja:</verse>
        <verse osisID='Luke.14.26'>Ja kāds nāk pie manis un neienīst savu tēvu un māti, un sievu, un bērnus, un brāļus, un māsas, un pat savu paša dvēseli, tas nevar būt mans māceklis.</verse>
        <verse osisID='Luke.14.27'>Un kas nenes savu krustu un neseko man, tas nevar būt mans māceklis.</verse>
        <verse osisID='Luke.14.28'>Jo kas no jums, gribēdams torni celt, vispirms neapsēdīsies un neaprēķinās izdevumus, kas nepieciešami tā nobeigšanai,</verse>
        <verse osisID='Luke.14.29'>Lai vēlāk, pamatus ielicis un nespēdams pabeigt, netiktu no visiem, kas to redz, izzobots,</verse>
        <verse osisID='Luke.14.30'>Sakot: šis cilvēks iesāka gan celt, bet nespēja pabeigt.</verse>
        <verse osisID='Luke.14.31'>Jo kurš ķēniņš, kas domā karot ar otru ķēniņu, neapsēdīsies un vispirms nepārliks, vai viņš spēj ar desmit tūkstošiem pretoties tam, kas ar divdesmit tūkstošiem nāk pret viņu?</verse>
        <verse osisID='Luke.14.32'>Pretējā gadījumā, tam vēl tālu esot, viņš sūta sūtņus, lai lūgtu mieru.</verse>
        <verse osisID='Luke.14.33'>Tā arī katrs no jums, kas neatsakās no visa, kas viņam pieder, nevar būt mans māceklis.</verse>
        <verse osisID='Luke.14.34'>Sāls ir laba lieta, bet ja sāls paliek nederīga, kā lai to uzlabo?</verse>
        <verse osisID='Luke.14.35'>Tā neder ne zemei, ne mēsliem, bet to izmet ārā. Kam ausis dzirdēšanai, tas lai dzird!</verse>
      </chapter>
      <chapter osisID='Luke.15'>
        <verse osisID='Luke.15.1'>Bet muitnieki un grēcinieki pulcējās ap Viņu, lai Viņu dzirdētu.</verse>
        <verse osisID='Luke.15.2'>Un farizeji un rakstu mācītāji kurnēja, sacīdami: Šis pieņem grēciniekus un ēd kopā ar viņiem.</verse>
        <verse osisID='Luke.15.3'>Un Viņš teica tiem šo līdzību, sacīdams:</verse>
        <verse osisID='Luke.15.4'>Kurš cilvēks no jums, kam simts avis, pazaudējot vienu no tām, neatstāj deviņdesmit deviņas tuksnesī un neiet meklēt to, kas pazuda, kamēr viņš to atrod?</verse>
        <verse osisID='Luke.15.5'>Un viņš, atradis to, priecādamies liek savos plecos.</verse>
        <verse osisID='Luke.15.6'>Un viņš, mājās pārnācis, sasauc draugus un kaimiņus un saka viņiem: Priecājieties ar mani, jo es atradu savu avi, kas bija pazudusi!</verse>
        <verse osisID='Luke.15.7'>Es jums saku: tāpat debesīs būs lielāks prieks par vienu grēcinieku, kas gandara par grēkiem, nekā par deviņdesmit deviņiem taisnīgajiem, kam gandarīšanas nevajag.</verse>
        <verse osisID='Luke.15.8'>Vai atkal: kura sieviete, kam desmit drahmas, pazaudējusi vienu drahmu, neiededzinās sveci un neizslaucīs māju, rūpīgi meklēdama, kamēr to neatradīs?</verse>
        <verse osisID='Luke.15.9'>Un viņa, to atradusi, sasauc draudzenes un kaimiņienes, sacīdama: Priecājieties ar mani, jo es atradu drahmu, kuru biju pazaudējusi!</verse>
        <verse osisID='Luke.15.10'>Es jums saku: tā Dieva eņģeļi priecāsies par katru grēcinieku, kas gandara par grēkiem.</verse>
        <verse osisID='Luke.15.11'>Un Viņš sacīja: Kādam cilvēkam bija divi dēli.</verse>
        <verse osisID='Luke.15.12'>Un jaunākais no viņiem sacīja tēvam: Tēvs, dod man pienācīgo mantas daļu! Un viņš sadalīja mantu starp tiem.</verse>
        <verse osisID='Luke.15.13'>Un pēc nedaudz dienām jaunākais dēls, visu saņēmis, aizceļoja uz tālu zemi; un viņš, izšķērdīgi dzīvodams, izšķieda savu mantu.</verse>
        <verse osisID='Luke.15.14'>Un pēc tam, kad viņš visu bija notērējis, tai zemē izcēlās liels bads; un arī viņš sāka ciest trūkumu.</verse>
        <verse osisID='Luke.15.15'>Un viņš aizgāja un salīga pie kāda tās zemes pilsoņa; un tas aizsūtīja viņu savā saimniecībā ganīt cūkas.</verse>
        <verse osisID='Luke.15.16'>Un viņš gribēja piepildīt savu vēderu sēnalām, ko cūkas ēda, bet neviens tam tās nedeva.</verse>
        <verse osisID='Luke.15.17'>Bet viņš, iedziļinājies sevī, sacīja: Cik daudz algādžu mana tēva namā, kam maizes pārpilnība, bet es mirstu badā!</verse>
        <verse osisID='Luke.15.18'>Es celšos un iešu pie sava tēva un sacīšu viņam: tēvs, es esmu grēkojis pret debesīm un pret tevi.</verse>
        <verse osisID='Luke.15.19'>Es vairs neesmu cienīgs saukties par tavu dēlu; pieņem mani kā vienu no saviem algādžiem!</verse>
        <verse osisID='Luke.15.20'>Un cēlies viņš gāja pie sava tēva. Bet, tam vēl tālu esot, viņa tēvs to ieraudzīja un šim kļuva tā žēl; un viņš steidzās tam pretī, krita ap kaklu un skūpstīja to.</verse>
        <verse osisID='Luke.15.21'>Un dēls sacīja viņam: Tēvs, es esmu grēkojis pret debesīm un pret tevi; es vairs neesmu cienīgs, ka mani sauc par tavu dēlu.</verse>
        <verse osisID='Luke.15.22'>Bet tēvs sacīja saviem kalpiem: Steigšus atnesiet labākās drēbes un ietērpiet viņu, un sniedziet gredzenu viņa rokai un kurpes viņa kājām,</verse>
        <verse osisID='Luke.15.23'>Un atvediet nobarotu teļu un nokaujiet to, un ēdīsim un priecāsimies,</verse>
        <verse osisID='Luke.15.24'>Jo šis mans dēls, kas bija miris, ir atkal dzīvs; kas bija zudis, ir atkal atrasts! Un viņi sāka dzīrot.</verse>
        <verse osisID='Luke.15.25'>Bet viņa vecākais dēls bija tīrumā. Kad viņš nāca un tuvojās mājai, tas dzirdēja mūziku un līksmību.</verse>
        <verse osisID='Luke.15.26'>Un viņš, pasaucis vienu no kalpiem, jautāja, kas tas ir.</verse>
        <verse osisID='Luke.15.27'>Tas viņam sacīja: Tavs brālis pārnāca, un tavs tēvs nokāva barotu teļu, jo viņš to sagaidījis veselu.</verse>
        <verse osisID='Luke.15.28'>Bet viņš sadusmojās un negribēja iet iekšā. Tad viņa tēvs iznāca un sāka to lūgt.</verse>
        <verse osisID='Luke.15.29'>Un viņš atbildēja un sacīja savam tēvam: Lūk, tik daudz gadus es tev kalpoju un nekad tavu pavēli nepārkāpu, bet tu man nekad nedevi pat kazlēnu, lai es ar saviem draugiem sarīkotu mielastu;</verse>
        <verse osisID='Luke.15.30'>Bet kad šis tavs dēls, kas savu mantu izšķiedis ar netiklēm, pārnāca, tu nokāvi viņam nobarotu teļu.</verse>
        <verse osisID='Luke.15.31'>Tad viņš tam sacīja: Dēls, tu vienmēr esi pie manis, un viss mans ir tavs;</verse>
        <verse osisID='Luke.15.32'>Bet sarīkot mielastu un priecāties vajadzēja, jo šis tavs brālis, kas bija miris, ir dzīvs; un kas bija pazudis, ir atrasts.</verse>
      </chapter>
      <chapter osisID='Luke.16'>
        <verse osisID='Luke.16.1'>Bet Viņš sacīja arī saviem mācekļiem: Kāds cilvēks bija bagāts, un tam bija mantas pārvaldnieks. Un šis tika viņam apsūdzēts, it kā tas izšķiežot tā mantu.</verse>
        <verse osisID='Luke.16.2'>Un viņš, to pasaucis, sacīja tam: Ko es dzirdu par tevi? Dod norēķinu par mantas pārvaldīšanu, jo tu pārvaldnieks vairs nevarēsi būt!</verse>
        <verse osisID='Luke.16.3'>Bet pārvaldnieks sacīja sevī: Ko lai es daru, jo mans kungs atņem man mantas pārvaldīšanu? Rakt es nespēju, ubagot kauns.</verse>
        <verse osisID='Luke.16.4'>Es zinu, ko darīt, lai viņi mani uzņemtu savās mājās, kad būšu atcelts no pārvaldīšanas.</verse>
        <verse osisID='Luke.16.5'>Un viņš, ataicinājis pa vienam sava kunga parādniekus, sacīja pirmajam: Cik tu esi manam kungam parādā?</verse>
        <verse osisID='Luke.16.6'>Un tas viņam sacīja: Simts mucu eļlas. Un viņš tam sacīja: Ņem savu parāda zīmi, apsēsties tūlīt un raksti piecdesmit!</verse>
        <verse osisID='Luke.16.7'>Tad viņš sacīja otram: Bet tu cik esi parādā? Tas atbildēja: Simts mēru kviešu. Viņš tam sacīja: Ņem savu zīmi un raksti astoņdesmit!</verse>
        <verse osisID='Luke.16.8'>Un kungs palielīja netaisnīgo pārvaldnieku, ka viņš gudri darījis, jo šīs pasaules bērni ir atjautīgāki savā ciltī nekā gaismas bērni.</verse>
        <verse osisID='Luke.16.9'>Un es jums saku: iegūstiet sev draugus no netaisnas bagātības, lai tad, kad jūsu pietrūks, uzņemtu jūs mūžīgajos mājokļos.</verse>
        <verse osisID='Luke.16.10'>Kas uzticīgs vismazākajās lietās, tas uzticīgs arī lielās, un kas ir netaisns vismazākajās lietās, tas arī netaisns lielās.</verse>
        <verse osisID='Luke.16.11'>Ja jau jūs netaisnas bagātības lietās neesat bijuši uzticami, kas lai jums uztic to, kas ir patiess,</verse>
        <verse osisID='Luke.16.12'>Un ja jūs svešās lietās neesat bijuši uzticami, kas jums dos to, kas ir jūsu?</verse>
        <verse osisID='Luke.16.13'>Neviens kalps nevar diviem kungiem kalpot: vai nu viņš vienu nīdīs un citu mīlēs, vai vienam pakļausies un otru atmetīs. Jūs nevarat kalpot Dievam un bagātībai.</verse>
        <verse osisID='Luke.16.14'>Bet to visu dzirdēja farizeji, kas bija mantkārīgi; un tie izsmēja Viņu.</verse>
        <verse osisID='Luke.16.15'>Un Viņš tiem sacīja: Jūs esat tādi, kas sevi attaisno cilvēku priekšā, bet Dievs pazīst jūsu sirdis, jo kas cilvēkiem augsts, tas Dieva priekšā ir negantība.</verse>
        <verse osisID='Luke.16.16'>Bauslība un pravieši turpinājās līdz Jānim; no tā laika tiek sludināta Dieva valstība, un katrs ar spēku laužas tanī.</verse>
        <verse osisID='Luke.16.17'>Bet drīzāk debess un zeme zudīs, nekā viena zīme no bauslības atkritīs.</verse>
        <verse osisID='Luke.16.18'>Katrs, kas šķiras no savas sievas un apprecē citu, pārkāpj laulību; un tas, kas apprecē tādu, kas no vīra šķirta, pārkāpj laulību.</verse>
        <verse osisID='Luke.16.19'>Bija kāds bagātnieks, kas ģērbās purpurā un smalkā audeklā un katru dienu lepni dzīroja.</verse>
        <verse osisID='Luke.16.20'>Un bija kāds nabags, vārdā Lācars, kas gulēja pie viņa durvīm un bija augoņu pilns.</verse>
        <verse osisID='Luke.16.21'>Viņš gribēja ēst druskas, kas krita no bagātnieka galda; un neviens viņam tās nedeva, bet suņi nāca un laizīja viņa augoņus.</verse>
        <verse osisID='Luke.16.22'>Bet notika, ka nomira nabadzīgais; un eņģeļi aiznesa viņu Ābrahama klēpī. Bet nomira arī bagātais un tika paglabāts ellē.</verse>
        <verse osisID='Luke.16.23'>Mokas ciezdams, viņš pacēla savas acis un tālienē ieraudzīja Ābrahamu un Lācaru viņa klēpī.</verse>
        <verse osisID='Luke.16.24'>Tad viņš sauca, sacīdams: Tēvs, Ābraham, apžēlojies par mani un sūti Lācaru, lai viņš, sava pirksta galu ūdenī iemērcis, dzesē manu mēli, jo es ciešu mokas šais liesmās!</verse>
        <verse osisID='Luke.16.25'>Un Ābrahams sacīja viņam: Atminies, dēls, ka tu savu labumu saņēmi, būdams dzīvs, turpretī Lācars - ļaunu. Tagad viņš tiek iepriecināts, bet tev jācieš mokas.</verse>
        <verse osisID='Luke.16.26'>Un pie tam starp mums un jums atrodas liels bezdibenis, tā ka tie, kas no šejienes vēlētos aiziet pie jums, to nespētu, tāpat arī pāriet no jums pie mums.</verse>
        <verse osisID='Luke.16.27'>Un viņš sacīja: Tad es lūdzu tevi, tēvs, sūti viņu mana tēva namā,</verse>
        <verse osisID='Luke.16.28'>Jo man pieci brāļi; lai viņš tos brīdina, ka arī tie nenonāk šai moku vietā!</verse>
        <verse osisID='Luke.16.29'>Un Ābrahams sacīja tam: Tiem ir Mozus un pravieši, lai viņi klausa tos!</verse>
        <verse osisID='Luke.16.30'>Bet tas sacīja: Nē, Ābrahama tēv, bet ja kāds no mirušajiem aiziet pie tiem, tad viņi gandarītu par grēkiem!</verse>
        <verse osisID='Luke.16.31'>Bet viņš tam sacīja: Ja tie Mozu un praviešus neklausa, tad arī, ja kāds no miroņiem uzceltos, tie neticēs.</verse>
      </chapter>
      <chapter osisID='Luke.17'>
        <verse osisID='Luke.17.1'>Un Viņš sacīja saviem mācekļiem: Nav iespējams, ka apgrēcība nenāktu; bet bēdas tam, caur ko tā nāk!</verse>
        <verse osisID='Luke.17.2'>Labāk tādam būtu, ja viņam uzkārtu kaklā dzirnakmeni un iemestu jūrā, nekā viņš apgrēcina vienu no šiem mazajiem.</verse>
        <verse osisID='Luke.17.3'>Pielūkojiet paši sevi! Ja tavs brālis grēko pret tevi, pamāci viņu! Bet ja tas to nožēlo, piedod tam!</verse>
        <verse osisID='Luke.17.4'>Un ja viņš septiņas reizes dienā grēkotu pret tevi un septiņas reizes grieztos pie tevis, sacīdams: es nožēloju, tad piedod tam!</verse>
        <verse osisID='Luke.17.5'>Un apustuļi sacīja Kungam: Vairo mūsu ticību!</verse>
        <verse osisID='Luke.17.6'>Bet Kungs sacīja: Ja jums būtu ticība kā sinepju graudiņš un jūs sacītu šim zīdtārpu kokam: izraujies un pārstādies jūrā, tad tas jums paklausītu.</verse>
        <verse osisID='Luke.17.7'>Bet kurš no jums, kam ir kalps, arājs vai gans, kad tas pārnāks no lauka, sacīs viņam: tūlīt nāc un sēdies pie galda?</verse>
        <verse osisID='Luke.17.8'>Vai viņš tam neteiks: pagatavo man ēdienu un apjoz priekšautu, un apkalpo mani, kamēr es ēdīšu un dzeršu; un pēc tam tu ēdīsi un dzersi.</verse>
        <verse osisID='Luke.17.9'>Un vai viņš izsaka pateicību tam kalpam, ka tas darīja to, ko tam pavēlēja?</verse>
        <verse osisID='Luke.17.10'>Es nedomāju. Tā arī jūs, kad izpildīsiet visu, kas jums uzdots, sakiet: Mēs esam nederīgi kalpi, mēs darījām to, ko mums vajadzēja darīt.</verse>
        <verse osisID='Luke.17.11'>Un, ejot uz Jeruzalemi, notika, ka Viņš gāja caur Samarijas un Galilejas vidieni.</verse>
        <verse osisID='Luke.17.12'>Un kādā miestā ieejot, Viņam pretim nāca desmit spitālīgi vīrieši, kas apstājās notālēm.</verse>
        <verse osisID='Luke.17.13'>Un paceltā balsī sacīja: Jēzu, Mācītāj, apžēlojies par mums!</verse>
        <verse osisID='Luke.17.14'>To ieraudzījis, Viņš sacīja: Ejiet un parādieties priesteriem! Un notika, ka, tiem ejot, viņi kļuva tīri.</verse>
        <verse osisID='Luke.17.15'>Bet viens no tiem, redzēdams, ka viņš izdziedināts, griezās atpakaļ un skaļā balsī godināja Dievu,</verse>
        <verse osisID='Luke.17.16'>Un nokrita uz sava vaiga pie Viņa kājām, un pateicās; un tas bija samarietis.</verse>
        <verse osisID='Luke.17.17'>Bet Jēzus atbildēja un sacīja: Vai desmit nekļuva veseli? Kur ir deviņi?</verse>
        <verse osisID='Luke.17.18'>Nav neviens atradies, kas būtu atgriezies un Dievam godu devis, kā vien šis svešinieks.</verse>
        <verse osisID='Luke.17.19'>Un Viņš tam sacīja: Celies un ej, jo tava ticība tev palīdzējusi!</verse>
        <verse osisID='Luke.17.20'>Bet farizeji jautāja Viņam: Kad nāks Dieva valstība? Viņš tiem atbildēja un sacīja: Dieva valstība nenāk redzamā veidā.</verse>
        <verse osisID='Luke.17.21'>Un arī neteiks: Lūk, še ir, vai, lūk, tur ir, jo, lūk, Dieva valstība ir jūsos pašos.</verse>
        <verse osisID='Luke.17.22'>Un Viņš sacīja saviem mācekļiem: Nāks dienas, kad jūs alksiet redzēt vienu Cilvēka Dēla dienu, bet neredzēsiet.</verse>
        <verse osisID='Luke.17.23'>Un jums sacīs: Lūk, še ir, un, lūk, tur ir! Neejiet tur un nesekojiet tam!</verse>
        <verse osisID='Luke.17.24'>Jo kā zem debesīm uzliesmojis zibens apspīd to, kas zem debesīm ir, tā būs Cilvēka Dēls savā dienā.</verse>
        <verse osisID='Luke.17.25'>Bet vispirms Viņam daudz vajag ciest un no šīs cilts atmestam kļūt.</verse>
        <verse osisID='Luke.17.26'>Un kā tas bija Noasa dienās, tā tas būs arī Cilvēka Dēla dienās.</verse>
        <verse osisID='Luke.17.27'>Tie ēda un dzēra; precēja sievas un izdeva pie vīra līdz pat tai dienai, kad Noass iegāja šķirstā; un tad nāca ūdensplūdi un iznīcināja visu.</verse>
        <verse osisID='Luke.17.28'>Tāpat, kā tas notika Lata dienās: ēda, dzēra, pirka un pārdeva, stādīja un būvēja;</verse>
        <verse osisID='Luke.17.29'>Bet tai dienā, kad Lats izgāja no Sodomas, lija uguns un sērs no debesīm un iznīcināja visus.</verse>
        <verse osisID='Luke.17.30'>Gluži tāpat būs tai dienā, kad parādīsies Cilvēka Dēls.</verse>
        <verse osisID='Luke.17.31'>Ja kāds tanī stundā būs uz jumta, bet viņa lietas - namā, tas lai nekāpj zemē tās paņemt, un ja kas tīrumā, tas lai neatgriežas atpakaļ!</verse>
        <verse osisID='Luke.17.32'>Pieminiet Lata sievu!</verse>
        <verse osisID='Luke.17.33'>Kas savu dzīvību centīsies glābt, tas to pazaudēs, bet kas to pazaudēs, tas to atgūs.</verse>
        <verse osisID='Luke.17.34'>Es jums saku: tanī naktī divi būs vienā gultā: vienu uzņems, bet otru atstās.</verse>
        <verse osisID='Luke.17.35'>Divas kopā mals: vienu uzņems un otru atstās; divi būs tīrumā: vienu uzņems un otru atstās.</verse>
        <verse osisID='Luke.17.36'>Tad mācekļi jautāja Viņam, sacīdami: Kur, Kungs?</verse>
        <verse osisID='Luke.17.37'>Viņš tiem sacīja: Visur, kur miesa, salasās arī ērgļi.</verse>
      </chapter>
      <chapter osisID='Luke.18'>
        <verse osisID='Luke.18.1'>Bet vēl Viņš tiem stāstīja līdzību par to, ka vienmēr vajag Dievu lūgt un nepagurt,</verse>
        <verse osisID='Luke.18.2'>Sacīdams: Vienā pilsētā bija kāds tiesnesis, kas Dieva nebijās un no cilvēkiem nekaunējās.</verse>
        <verse osisID='Luke.18.3'>Bet kāda atraitne bija tanī pilsētā; un viņa nāca pie viņa un sacīja: Aizstāvi mani pret manu pretinieku!</verse>
        <verse osisID='Luke.18.4'>Un tas ilgu laiku negribēja. Bet pēc tam viņš sevī sacīja: Lai gan es Dieva nebaidos un no cilvēkiem nekaunos,</verse>
        <verse osisID='Luke.18.5'>Tomēr, lai šī atraitne mani neapgrūtinātu, es spriedīšu tiesu, ka viņa, beigās atnākusi, neuzbruktu man.</verse>
        <verse osisID='Luke.18.6'>Bet Kungs sacīja: Klausieties, ko netaisnais tiesnesis saka!</verse>
        <verse osisID='Luke.18.7'>Un vai Dievs lai nespriestu taisnīgu tiesu saviem izredzētajiem, kas dienu un nakti Viņu piesauc, un nebūtu pacietīgs ar viņiem?</verse>
        <verse osisID='Luke.18.8'>Es jums saku, ka Viņš drīz tiem spriedīs taisnīgu tiesu. Tomēr, kā rādās, vai Cilvēka Dēls atnācis atradīs ticību virs zemes?</verse>
        <verse osisID='Luke.18.9'>Bet tiem, kas sevi uzskatīja taisnīgus esam un citus nicināja, Viņš sacīja šo līdzību:</verse>
        <verse osisID='Luke.18.10'>Divi cilvēki iegāja svētnīcā Dievu lūgt. Viens bija farizejs un otrs muitnieks.</verse>
        <verse osisID='Luke.18.11'>Farizejs nostājies sevī tā lūdza: Es tev pateicos, Dievs, ka es neesmu tāds, kā citi cilvēki: laupītāji, netaisnīgi, laulības pārkāpēji vai arī kā šis muitnieks!</verse>
        <verse osisID='Luke.18.12'>Es gavēju divreiz nedēļā un dodu desmito tiesu no visa, kas man ir.</verse>
        <verse osisID='Luke.18.13'>Bet muitnieks, tālāk stāvēdams, negribēja pat acis pacelt pret debesīm, bet, sitot pie savām krūtīm, sacīja: Dievs, esi man, grēciniekam žēlīgs!</verse>
        <verse osisID='Luke.18.14'>Es jums saku: šis aizgāja savās mājās attaisnots, bet tas ne. Jo katrs, kas sevi paaugstina, tiks pazemināts.</verse>
        <verse osisID='Luke.18.15'>Bet arī bērnus Viņam atnesa, lai Viņš tiem pieskartos. Kad mācekļi to redzēja, tie norāja tos.</verse>
        <verse osisID='Luke.18.16'>Bet Jēzus pasauca viņus un sacīja: Laidiet bērnus pie manis nākt un neliedziet viņiem to, jo tādiem pieder Dieva valstība!</verse>
        <verse osisID='Luke.18.17'>Patiesi es jums saku: kas Dieva valstību nepieņems kā bērns, tas tanī neieies.</verse>
        <verse osisID='Luke.18.18'>Un kāds priekšnieks jautāja Viņam, sacīdams: Labais Mācītāj, kas man jādara, lai es iemantotu mūžīgo dzīvi?</verse>
        <verse osisID='Luke.18.19'>Bet Jēzus viņam sacīja: Kāpēc tu mani sauc par labo? Neviens nav labs, kā vienīgi Dievs.</verse>
        <verse osisID='Luke.18.20'>Baušļus tu zini: tev nebūs nokaut; tev nebūs laulību pārkāpt; tev nebūs zagt; tev nebūs nepatiesu liecību dot; tev būs tēvu un māti godāt.</verse>
        <verse osisID='Luke.18.21'>Tas sacīja: To visu esmu izpildījis kopš jaunības.</verse>
        <verse osisID='Luke.18.22'>Jēzus, to dzirdēdams, sacīja viņam: Vēl viena tev trūkst: pārdod visu, kas tev pieder, un dod nabagiem, tad tev būs manta debesīs, un nāc, seko man!</verse>
        <verse osisID='Luke.18.23'>To dzirdēdams, viņš noskuma, jo bija ļoti bagāts.</verse>
        <verse osisID='Luke.18.24'>Bet Jēzus, redzēdams viņu noskumušu, sacīja: Cik grūti tiem, kam nauda, ieiet Dieva valstībā!</verse>
        <verse osisID='Luke.18.25'>Vieglāk kamielim iziet caur adatas aci, nekā bagātam ieiet Dieva valstībā.</verse>
        <verse osisID='Luke.18.26'>Tad tie, kas dzirdēja, sacīja: Un kas tad var kļūt pestīts?</verse>
        <verse osisID='Luke.18.27'>Viņš tiem sacīja: Kas cilvēkiem nav iespējams, tas iespējams Dievam.</verse>
        <verse osisID='Luke.18.28'>Bet Pēteris sacīja: Lūk, mēs visu atstājām un sekojām Tev.</verse>
        <verse osisID='Luke.18.29'>Viņš tiem teica: Patiesi es jums saku: nav neviena, kas atstājis māju vai vecākus, vai brāļus, vai sievu, vai bērnus Dieva valstības dēļ</verse>
        <verse osisID='Luke.18.30'>Un kas nesaņem daudz vairāk jau šinī laikā, bet nākošajā mūžā mūžīgo dzīvi.</verse>
        <verse osisID='Luke.18.31'>Bet Jēzus ņēma tos divpadsmit sev līdz un sacīja viņiem: Lūk, mēs ejam uz Jeruzalemi; un viss izpildīsies, ko pravieši rakstījuši par Cilvēka Dēlu.</verse>
        <verse osisID='Luke.18.32'>Jo Viņu nodos pagāniem un apsmies, un šaustīs, un apspļaudīs,</verse>
        <verse osisID='Luke.18.33'>Un pēc šaustīšanas Viņu nonāvēs, bet trešajā dienā Viņš celsies augšām.</verse>
        <verse osisID='Luke.18.34'>Bet no tā viņi neko nesaprata; un šis vārds palika tiem apslēpts; un viņi neaptvēra to, kas tika runāts.</verse>
        <verse osisID='Luke.18.35'>Bet notika, kad Viņš tuvojās Jērikai, kāds aklais sēdēja ceļmalā un ubagoja.</verse>
        <verse osisID='Luke.18.36'>Un, kad viņš dzirdēja ļaužu pulku garām ejam, tas jautāja, kas tas ir.</verse>
        <verse osisID='Luke.18.37'>Bet viņam pateica, ka Jēzus Nācarietis iet garām.</verse>
        <verse osisID='Luke.18.38'>Tad viņš sauca, sacīdams: Jēzu, Dāvida Dēls, apžēlojies par mani!</verse>
        <verse osisID='Luke.18.39'>Bet tie, kas gāja priekšā, norāja viņu, lai viņš ciestu klusu. Bet viņš vēl skaļāk sauca: Dāvida Dēls, apžēlojies par mani!</verse>
        <verse osisID='Luke.18.40'>Tad Jēzus apstājies lika viņu atvest pie sevis. Un kad tas tuvojās, viņš jautāja tam,</verse>
        <verse osisID='Luke.18.41'>Sacīdams: Ko tu gribi, lai es tev daru? Bet viņš sacīja: Kungs, lai es redzu!</verse>
        <verse osisID='Luke.18.42'>Un Jēzus sacīja viņam: Topi redzīgs, tava ticība tevi glābusi.</verse>
        <verse osisID='Luke.18.43'>Un tūdaļ viņš kļuva redzīgs un, Dievu godinādams, sekoja Viņam. Un visa tauta, to redzēdama, godināja Dievu.</verse>
      </chapter>
      <chapter osisID='Luke.19'>
        <verse osisID='Luke.19.1'>Un Viņš, iegājis Jērikā, gāja tai cauri.</verse>
        <verse osisID='Luke.19.2'>Un, lūk, kāds cilvēks, vārdā Zahejs, kas bija muitnieku priekšnieks un bagāts,</verse>
        <verse osisID='Luke.19.3'>Meklēja Jēzu redzēt, kas Viņš ir, un nevarēja ļaužu dēļ, jo bija mazs augumā.</verse>
        <verse osisID='Luke.19.4'>Un tas, paskrējis uz priekšu, uzkāpa vīģes kokā, lai Viņu redzētu, jo tur Viņam bija jāiet garām.</verse>
        <verse osisID='Luke.19.5'>Un kad Jēzus atnāca tai vietā, Viņš, uz augšu paskatījies, ieraudzīja to un sacīja viņam: Zahej, kāp steigšus zemē, jo šodien man jāpaliek tavā namā!</verse>
        <verse osisID='Luke.19.6'>Un tas steigšus nokāpa un uzņēma Viņu ar prieku.</verse>
        <verse osisID='Luke.19.7'>To redzot, visi kurnēja, sacīdami, ka Viņš apmeties pie grēcīga cilvēka.</verse>
        <verse osisID='Luke.19.8'>Bet Zahejs piecēlies sacīja Kungam: Lūk, Kungs, pusi no savas mantas es atdodu nabagiem; un es atdošu četrkārtīgi, ja es kādam to būtu nokrāpis.</verse>
        <verse osisID='Luke.19.9'>Jēzus sacīja viņam: Šodien šim namam notikusi pestīšana, jo arī šis ir Ābrahama dēls.</verse>
        <verse osisID='Luke.19.10'>Jo Cilvēka Dēls nācis meklēt un pestīt to, kas bija zudis.</verse>
        <verse osisID='Luke.19.11'>Tiem klausoties, Viņš turpināja un sacīja līdzību, jo Viņš bija tuvu Jeruzalemei; un tie domāja, ka Dieva valstība tūliņ parādīsies.</verse>
        <verse osisID='Luke.19.12'>Viņš sacīja: Kāds dižciltīgs cilvēks aizgāja tālās zemēs, lai iegūtu sev valsti un atgrieztos atpakaļ.</verse>
        <verse osisID='Luke.19.13'>Un viņš, pasaucis savus desmit kalpus, deva tiem desmit minas un sacīja viņiem: Tirgojieties, kamēr es pārnākšu!</verse>
        <verse osisID='Luke.19.14'>Bet viņa pilsoņi ienīda to; un tie sūtīja sūtņus viņam pakaļ un sacīja: Mēs nevēlamies, ka šis valdītu pār mums.</verse>
        <verse osisID='Luke.19.15'>Un notika, ka viņš, valsti ieguvis, atgriezās atpakaļ un lika pasaukt kalpus, kuriem viņš bija devis naudu, lai uzzinātu, cik katrs ietirgojis.</verse>
        <verse osisID='Luke.19.16'>Tad nāca pirmais un sacīja: Kungs, tava mina nopelnīja desmit minas.</verse>
        <verse osisID='Luke.19.17'>Viņš tam sacīja: Pareizi, labais kalps, tu biji uzticams mazās lietās; tu valdīsi pār desmit pilsētām.</verse>
        <verse osisID='Luke.19.18'>Un otrs atnāca un sacīja: Kungs, tava mina nopelnīja piecas minas.</verse>
        <verse osisID='Luke.19.19'>Un viņš tam sacīja: Arī tu valdi pār piecām pilsētām.</verse>
        <verse osisID='Luke.19.20'>Un vēl cits nāca un sacīja: Kungs, še ir tava mina. Es to biju noglabājis sviedrautā.</verse>
        <verse osisID='Luke.19.21'>Jo es baidījos tevis, tāpēc ka tu esi bargs cilvēks: tu ņem, ko neesi nolicis, un pļauj, ko neesi sējis.</verse>
        <verse osisID='Luke.19.22'>Viņš sacīja tam: Nekrietnais kalps, ar tavu muti es tevi tiesāju. Tu zināji, ka esmu bargs cilvēks, kas ņem, ko nav nolicis, un pļauj, ko nav sējis.</verse>
        <verse osisID='Luke.19.23'>Un kāpēc tu neatdevi manu naudu maiņgaldā, lai es pārnācis atprasītu to ar augļiem!</verse>
        <verse osisID='Luke.19.24'>Un klātesošiem viņš teica: Atņemiet viņam minu un dodiet tam, kam desmit minas!</verse>
        <verse osisID='Luke.19.25'>Un tie sacīja viņam: Kungs, viņam jau desmit minas!</verse>
        <verse osisID='Luke.19.26'>Bet es jums saku: katram, kam ir, tiks dots, lai viņam būtu pārpilnība; bet no tā, kam nav, tiks ņemts arī tas, kas viņam ir. (Mt.13,12; 25,29; Mk.4,25)</verse>
        <verse osisID='Luke.19.27'>Bet tos manus ienaidniekus, kas negribēja, lai es pār viņiem valdītu, atvediet šurp un nogaliniet manā priekšā!</verse>
        <verse osisID='Luke.19.28'>Un to teicis, Viņš, iedams uz Jeruzalemi, turpināja ceļu.</verse>
        <verse osisID='Luke.19.29'>Un notika, kad Viņš tuvojās Betfāgai un Betānijai pie kalna, kas saucas Olīvkalns, ka Viņš sūtīja divus savus mācekļus,</verse>
        <verse osisID='Luke.19.30'>Sacīdams: Ejiet uz miestu, kas jūsu priekšā! Un jūs ieiedami atradīsiet piesietu ēzeļa mātes kumeļu, uz kura vēl neviens cilvēks nav sēdējis; atraisiet to un atvediet!</verse>
        <verse osisID='Luke.19.31'>Un ja kāds jūs jautās, kāpēc jūs to atraisāt, tad sakiet viņam tā: Kungs vēlas tā pakalpojumu.</verse>
        <verse osisID='Luke.19.32'>Un tie, kas bija sūtīti, aizgāja un atrada kumeļu stāvam, kā viņš tiem bija sacījis.</verse>
        <verse osisID='Luke.19.33'>Bet kad viņi raisīja kumeļu vaļā, tā īpašnieki sacīja tiem: Kāpēc jūs atraisāt kumeļu?</verse>
        <verse osisID='Luke.19.34'>Un viņi atbildēja: Kungam to vajag.</verse>
        <verse osisID='Luke.19.35'>Un viņi atveda to pie Jēzus. Un viņi, savas drēbes kumeļam uzklājuši, uzsēdināja Jēzu.</verse>
        <verse osisID='Luke.19.36'>Bet, Viņam jājot, tie izklāja savas drēbes ceļā.</verse>
        <verse osisID='Luke.19.37'>Un kad Viņš jau tuvojās Olīvkalna nogāzei, viss mācekļu pulks sāka priecīgi skaļā balsī godināt Dievu par visiem brīnumiem, ko viņi bija redzējuši,</verse>
        <verse osisID='Luke.19.38'>Sacīdami: Svētīgs, Ķēniņš, kas nāk Kunga vārdā! Miers debesīs un gods augstībā!</verse>
        <verse osisID='Luke.19.39'>Un daži farizeji ļaužu pulkā sacīja Viņam: Mācītāj, apsauc savus mācekļus!</verse>
        <verse osisID='Luke.19.40'>Viņš tiem sacīja: Es jums saku: ja viņi klusētu, kliegtu akmeņi.</verse>
        <verse osisID='Luke.19.41'>Un Viņš, pienācis tuvāk un uzlūkodams pilsētu, raudāja par to, sacīdams:</verse>
        <verse osisID='Luke.19.42'>Kaut jel arī tu atzītu un pat šinī tavā dienā, kas pie tava miera vajadzīgs! Bet tagad tas apslēpts tavām acīm:</verse>
        <verse osisID='Luke.19.43'>Jo nāks dienas pār tevi, kad tavi ienaidnieki aplenks tevi vaļņiem; un tie ielenks tevi un spiedīs tevi no visām pusēm;</verse>
        <verse osisID='Luke.19.44'>Un viņi nospiedīs tevi zemē un tavus bērnus, kas tevī ir, un neatstās tevī akmeni uz akmens, tāpēc ka tu neatzini savas piemeklēšanas dienu.</verse>
        <verse osisID='Luke.19.45'>Un Viņš, iegājis svētnīcā, sāka dzīt ārā tos, kas tanī pārdeva un pirka,</verse>
        <verse osisID='Luke.19.46'>Sacīdams viņiem: Ir rakstīts: mans nams ir lūgšanas nams, bet jūs esat padarījuši to par slepkavu bedri. (Is.56,7; Jer.7,11)</verse>
        <verse osisID='Luke.19.47'>Un viņš katru dienu mācīja svētnīcā. Bet augstie priesteri un rakstu mācītāji, un tautas priekšnieki meklēja Viņu nonāvēt;</verse>
        <verse osisID='Luke.19.48'>Un tie neizprata, ko Viņam darīt, jo visa tauta neatlaidīgi klausījās Viņā.</verse>
      </chapter>
      <chapter osisID='Luke.20'>
        <verse osisID='Luke.20.1'>Un notika, kad Viņš kādā dienā svētnīcā mācīja tautu un sludināja tai evaņģēliju, ka augstie priesteri un rakstu mācītāji kopā ar vecākajiem sapulcējās</verse>
        <verse osisID='Luke.20.2'>Un jautāja Viņam, sacīdami: Saki mums, kā varā Tu to dari, vai kas ir, kas Tev šo varu devis?</verse>
        <verse osisID='Luke.20.3'>Bet Jēzus atbildēja un sacīja viņiem: Arī es jums jautāšu vienu vārdu. Atbildiet man:</verse>
        <verse osisID='Luke.20.4'>Vai Jāņa kristība bija no debesīm, vai no cilvēkiem?</verse>
        <verse osisID='Luke.20.5'>Bet viņi sevī domāja, sacīdami: Ja mēs teiksim: no debesīm, Viņš mums sacīs: Kāpēc tad jūs neticējāt viņam?</verse>
        <verse osisID='Luke.20.6'>Bet ja mēs teiksim: no cilvēkiem, tad visa tauta mūs nomētās akmeņiem, jo viņa pārliecināta, ka Jānis ir pravietis.</verse>
        <verse osisID='Luke.20.7'>Un viņi atbildēja: Mēs nezinām, no kurienes.</verse>
        <verse osisID='Luke.20.8'>Un Jēzus sacīja viņiem: Arī es jums nesaku, kā varā es to daru.</verse>
        <verse osisID='Luke.20.9'>Bet Viņš sāka stāstīt tautai šādu līdzību: Kāds cilvēks iestādīja vīna dārzu un iznomāja to vīnkopjiem, bet pats palika tālumā ilgāku laiku.</verse>
        <verse osisID='Luke.20.10'>Savā laikā viņš aizsūtīja savu kalpu pie strādniekiem, lai tie dotu viņam no vīna dārza augļiem. Bet tie sita viņu un aizsūtīja tukšā.</verse>
        <verse osisID='Luke.20.11'>Un viņš aizsūtīja vēl otru kalpu. Bet tie arī šo sita, apsmēja un aizsūtīja tukšā.</verse>
        <verse osisID='Luke.20.12'>Un viņš aizsūtīja vēl trešo, bet arī šo tie ievainoja un izmeta ārā.</verse>
        <verse osisID='Luke.20.13'>Tad vīna dārza kungs sacīja: Ko man darīt? Es sūtīšu savu mīļo dēlu; varbūt, redzēdami to, tie viņu ievēros.</verse>
        <verse osisID='Luke.20.14'>Kad strādnieki ieraudzīja viņu, tie sevī domāja un sacīja: Šis ir mantinieks; nogalināsim viņu, un mantojums būs mūsu!</verse>
        <verse osisID='Luke.20.15'>Un tie, izmetuši viņu no vīna dārza ārā, nonāvēja to. Ko nu gan darīs tiem vīna dārza kungs?</verse>
        <verse osisID='Luke.20.16'>Viņš atnāks un iznīcinās šos dārzniekus un vīna dārzu atdos citiem. To dzirdēdami, tie sacīja Viņam: Tas nedrīkst notikt!</verse>
        <verse osisID='Luke.20.17'>Bet Viņš, tos uzlūkodams, sacīja: ko tad tas nozīmē, kas rakstīts: akmens, ko atmeta namdari, kļuva par stūrakmeni?</verse>
        <verse osisID='Luke.20.18'>Katrs, kas uz šo akmeni kritīs, sašķīdīs, bet uz ko tas kritīs, to sadragās. (Ps.117,22; Is.28,16; Mt.21,42; Apd.4,11; Rom.9,33; 1.Pēt.2,7)</verse>
        <verse osisID='Luke.20.19'>Un augstie priesteri un rakstu mācītāji, saprazdami, ka Viņš par tiem runā šo līdzību, tanī pat stundā meklēja pielikt pie Viņa rokas, bet baidījās tautas.</verse>
        <verse osisID='Luke.20.20'>Un tie, novērodami Viņu, sūtīja spiegus, kas izlikās taisnīgi, lai notvertu Viņu vārdos un nodotu Viņu priekšniecībai un zemes soģa varai.</verse>
        <verse osisID='Luke.20.21'>Un tie jautāja Viņam, sacīdami: Mācītāj, mēs zinām, ka tu pareizi runā un māci, un neskaties uz personu, bet patiesībā māci Dieva ceļu;</verse>
        <verse osisID='Luke.20.22'>Vai mums atļauts maksāt nodokļus ķeizaram, vai nē?</verse>
        <verse osisID='Luke.20.23'>Bet Viņš, izpratis to viltību, sacīja viņiem: Kāpēc jūs mani kārdināt?</verse>
        <verse osisID='Luke.20.24'>Parādiet man denāriju! Kā attēls un virsraksts uz tā? Tie atbildēja Viņam, sacīdami: Ķeizara!</verse>
        <verse osisID='Luke.20.25'>Un Viņš tiem sacīja: Tad atdodiet ķeizaram, kas ir ķeizara, un Dievam, kas ir Dieva!</verse>
        <verse osisID='Luke.20.26'>Un tie nespēja notvert Viņu vārdos tautas priekšā un, izbrīnījušies par Viņa atbildi, apklusa.</verse>
        <verse osisID='Luke.20.27'>Bet tad pienāca daži no saducejiem, kas noliedz augšāmcelšanos, un jautāja Viņam,</verse>
        <verse osisID='Luke.20.28'>Sacīdami: Mācītāj, Mozus mums rakstījis: ja kam nomirst brālis, kam sieva, bet nav bērnu, tad lai viņa brālis apprecē tā sievu un rada savam brālim pēcnācējus!</verse>
        <verse osisID='Luke.20.29'>Bija septiņi brāļi. Pirmais apprecēja sievu un, būdams bez bērniem, nomira.</verse>
        <verse osisID='Luke.20.30'>Un nākošais apprecēja viņu un nomira, būdams arī bez bērniem.</verse>
        <verse osisID='Luke.20.31'>Un trešais apprecēja viņu; tāpat visi septiņi, neatstādami bērnus, nomira.</verse>
        <verse osisID='Luke.20.32'>Beigās pēc visiem nomira sieva.</verse>
        <verse osisID='Luke.20.33'>Kā sieva viņa būs augšāmcelšanās brīdī, jo septiņiem viņa bijusi sieva?</verse>
        <verse osisID='Luke.20.34'>Un Jēzus viņiem sacīja: Šīs pasaules bērni precējas un tiek precēti.</verse>
        <verse osisID='Luke.20.35'>Bet tie, kas tiks atzīti augšāmcelšanās un tās dzīves cienīgi, ne precēsies, ne sievas ņems.</verse>
        <verse osisID='Luke.20.36'>Un arī mirt viņi vairs nevarēs, jo tie līdzīgi eņģeļiem; un viņi ir Dieva bērni, jo tie ir augšāmcelšanās bērni.</verse>
        <verse osisID='Luke.20.37'>Bet ka miroņi celsies augšām, uz to norādīja arī Mozus pie ērkšķu krūma, kur viņš sacīja: Kungs ir Ābrahama Dievs un Īzāka Dievs, un Jēkaba Dievs.</verse>
        <verse osisID='Luke.20.38'>Bet Viņš nav mirušo, bet dzīvo Dievs, jo Viņam visi dzīvo.</verse>
        <verse osisID='Luke.20.39'>Bet daži rakstu mācītāji atbildēja Viņam, sacīdami: Mācītāj, Tu labi pateici.</verse>
        <verse osisID='Luke.20.40'>Un tie neuzdrošinājās vairs neko Viņam jautāt.</verse>
        <verse osisID='Luke.20.41'>Bet Viņš tiem sacīja: Kā tad saka, ka Kristus ir Dāvida Dēls?</verse>
        <verse osisID='Luke.20.42'>Un pats Dāvids psalmu grāmatā saka: Kungs sacīja manam Kungam: sēdies pie manas labās rokas,</verse>
        <verse osisID='Luke.20.43'>Iekams es Tavus ienaidniekus lieku par pakāju Tavām kājām. (Ps.109,1)</verse>
        <verse osisID='Luke.20.44'>Tātad Dāvids sauc Viņu par Kungu; un kā tad Viņš tā dēls?</verse>
        <verse osisID='Luke.20.45'>Bet Viņš, visai tautai dzirdot, sacīja saviem mācekļiem:</verse>
        <verse osisID='Luke.20.46'>Sargieties no rakstu mācītājiem, kas vēlas staigāt garajos svārkos un mīl sveicienus laukumos, un pirmos sēdekļus sinagogās, un ieņemt goda vietas mielastos,</verse>
        <verse osisID='Luke.20.47'>Kas, izlikdamies garas lūgšanas skaitām, aprij atraitņu mājas! Šie saņems lielāku sodu.</verse>
      </chapter>
      <chapter osisID='Luke.21'>
        <verse osisID='Luke.21.1'>Tad Viņš, pacēlis savas acis, redzēja bagātos metam savus ziedojumus upuru traukā.</verse>
        <verse osisID='Luke.21.2'>Bet Viņš redzēja arī kādu nabaga atraitni, divas artaviņas iemetam.</verse>
        <verse osisID='Luke.21.3'>Un Viņš sacīja: Patiesi es jums saku, ka šī nabaga atraitne ziedoja vairāk nekā visi,</verse>
        <verse osisID='Luke.21.4'>Jo šie visi ziedoja Dievam dāvanas no tā, kas tiem palika pāri, bet šī no savas trūcības upurēja visu savu iztiku, kas tai bija.</verse>
        <verse osisID='Luke.21.5'>Un kad daži runāja par svētnīcu, ka tā skaistiem akmeņiem un dāvanām izgreznota, Viņš sacīja:</verse>
        <verse osisID='Luke.21.6'>Nāks dienas, kad no tā, ko jūs redzat, ne akmens uz akmens nepaliks, ko nenopostīs.</verse>
        <verse osisID='Luke.21.7'>Bet tie jautāja Viņam, sacīdami: Mācītāj, kad tas notiks, un kāda zīme tam, kad tas sāks izpildīties?</verse>
        <verse osisID='Luke.21.8'>Viņš sacīja: Pielūkojiet, ka jūs nepieviļ! Jo daudzi nāks manā vārdā, sacīdami: Es tas esmu, un tas laiks ir pienācis. Bet neejiet tiem pakaļ!</verse>
        <verse osisID='Luke.21.9'>Bet kad jūs dzirdēsiet par kariem un nemieriem, nebīstieties! Tam visam iepriekš jānotiek, bet tūdaļ vēl nav gals.</verse>
        <verse osisID='Luke.21.10'>Tad Viņš tiem sacīja: Tauta celsies pret tautu un valsts pret valsti.</verse>
        <verse osisID='Luke.21.11'>Un vietu vietām būs lielas zemestrīces un mēris, un bads, un šausmas, un lielas zīmes no debesīm.</verse>
        <verse osisID='Luke.21.12'>Bet pirms visa tā viņi pacels pret jums savas rokas un vajās jūs, nododot sinagogām un cietumiem, un vedīs jūs ķēniņu un valdnieku priekšā mana vārda dēļ.</verse>
        <verse osisID='Luke.21.13'>Bet tas notiks jums par liecību.</verse>
        <verse osisID='Luke.21.14'>Tad nu apņematies savās sirdīs nedomāt par to, ko jūs atbildēsiet!</verse>
        <verse osisID='Luke.21.15'>Jo es jums došu valodu un gudrību, kurai visi jūsu pretinieki nespēs pretoties un pretī runāt.</verse>
        <verse osisID='Luke.21.16'>Pat vecāki un brāļi, un radi, un draugi jūs nodos un dažus no jums nonāvēs.</verse>
        <verse osisID='Luke.21.17'>Un visi jūs ienīdīs mana vārda dēļ;</verse>
        <verse osisID='Luke.21.18'>Bet neviens mats no jūsu galvas nepazudīs.</verse>
        <verse osisID='Luke.21.19'>Savā pacietībā jūs iemantosiet savas dvēseles.</verse>
        <verse osisID='Luke.21.20'>Bet kad jūs redzēsiet karaspēku ielencam Jeruzalemi, tad ziniet, ka tās izpostīšana pienākusi.</verse>
        <verse osisID='Luke.21.21'>Tad tie, kas Jūdejā, lai bēg kalnos, kas pilsētā, lai iet ārā, un kas tās apkārtnē, lai neieiet tanī!</verse>
        <verse osisID='Luke.21.22'>Jo šīs ir atmaksas dienas, lai izpildītos viss, kas rakstīts.</verse>
        <verse osisID='Luke.21.23'>Bet bēdas grūtniecēm un zīdītājām tanīs dienās, jo liela apspiešana nāks pār zemi un dusmas pār šo tautu.</verse>
        <verse osisID='Luke.21.24'>Un no zobena asmens tie kritīs, un tos kā gūstekņus aizvedīs visās tautās, un pagāni mīdīs Jeruzalemi, iekams izpildīsies pagānu laiks.</verse>
        <verse osisID='Luke.21.25'>Un būs zīmes pie saules un mēness, un zvaigznēm, un jūras kaukšanas un plūdu dēļ bailes tautām virs zemes.</verse>
        <verse osisID='Luke.21.26'>Cilvēki bailēs sastings, gaidot, kas nāks pār visu pasauli, jo debesu stiprumi sakustēsies.</verse>
        <verse osisID='Luke.21.27'>Un tad redzēs Cilvēka Dēlu nākam padebesī lielā varā un godībā.</verse>
        <verse osisID='Luke.21.28'>Bet kad tas viss sāks piepildīties, skatieties un paceliet savas galvas, jo jūsu pestīšana tuvojas!</verse>
        <verse osisID='Luke.21.29'>Un Viņš tiem sacīja līdzību: Uzlūkojiet vīģes koku un visus kokus!</verse>
        <verse osisID='Luke.21.30'>Kad tiem jau augļi metas, tad ziniet, ka vasara tuvu.</verse>
        <verse osisID='Luke.21.31'>Tāpat arī jūs, redzot to notiekam, ziniet, ka Dieva valstība tuvu.</verse>
        <verse osisID='Luke.21.32'>Patiesi es jums saku: Šī cilts neizzudīs, iekams viss tas notiks.</verse>
        <verse osisID='Luke.21.33'>Debess un zeme zudīs, bet mani vārdi nezudīs.</verse>
        <verse osisID='Luke.21.34'>Bet pielūkojiet, ka jūsu sirdis kādreiz neapgrūtinātu pārēšanās, piedzeršanās un šīs dzīves rūpes, un ka šī diena nepienāktu jums negaidīta.</verse>
        <verse osisID='Luke.21.35'>Jo kā valgs tā nāks pār visiem, kas dzīvo virs zemes.</verse>
        <verse osisID='Luke.21.36'>Tāpēc esiet nomodā un vienmēr lūdziet Dievu, lai jūs būtu cienīgi stāties Cilvēka Dēla priekšā un izbēgtu no visa tā, kas notiks!</verse>
        <verse osisID='Luke.21.37'>Tā Viņš dienas pavadīja, mācīdams svētnīcā, bet naktīs Viņš gāja un palika kalnā, ko sauc par Olīvkalnu.</verse>
        <verse osisID='Luke.21.38'>Bet visa tauta rīta agrumā steidzās pie Viņa, lai svētnīcā Viņu klausītos.</verse>
      </chapter>
      <chapter osisID='Luke.22'>
        <verse osisID='Luke.22.1'>Bet tuvojās neraudzētās maizes svētki, ko sauc par Lieldienām.</verse>
        <verse osisID='Luke.22.2'>Un augstie priesteri un rakstu mācītāji meklēja, kā Jēzu nonāvēt, bet viņi baidījās no ļaudīm.</verse>
        <verse osisID='Luke.22.3'>Bet sātans bija iegājis Jūdasā, ko sauca par Iskariotu, vienā no tiem divpadsmit.</verse>
        <verse osisID='Luke.22.4'>Un viņš nogāja un sarunājās ar augstajiem priesteriem un priekšniekiem, kā Viņu tiem nodot.</verse>
        <verse osisID='Luke.22.5'>Un tie priecājās un piesolīja dot viņam naudu.</verse>
        <verse osisID='Luke.22.6'>Un viņš apsolīja un meklēja izdevību, kā Viņu tiem nodot, ļaudīm nezinot.</verse>
        <verse osisID='Luke.22.7'>Bet pienāca neraudzētās maizes diena, kad vajadzēja nokaut Lieldienu jēru.</verse>
        <verse osisID='Luke.22.8'>Un Viņš sūtīja Pēteri un Jāni, sacīdams: Ejiet un sagatavojiet mums Lieldienas jēru, lai mēs ēstu!</verse>
        <verse osisID='Luke.22.9'>Bet viņi sacīja: Kur Tu vēlies, lai mēs tās sataisītu?</verse>
        <verse osisID='Luke.22.10'>Un Viņš tiem sacīja: Lūk, pilsētā ieejot, jūs sastapsiet kādu cilvēku, kas nesīs ūdens krūzi; sekojiet viņam tai namā, kurā viņš ieies,</verse>
        <verse osisID='Luke.22.11'>Un sakiet nama kungam: Mācītājs tev jautā: kur ir telpa, kur es ar saviem mācekļiem varētu svinēt Lieldienas?</verse>
        <verse osisID='Luke.22.12'>Un viņš jums parādīs lielu, izklātu ēdamistabu; tur arī sagatavojiet!</verse>
        <verse osisID='Luke.22.13'>Un tie aizgājuši atrada, kā Viņš tiem bija sacījis, un sataisīja Lieldienas jēru.</verse>
        <verse osisID='Luke.22.14'>Un kad pienāca stunda, Viņš novietojās un divpadsmit apustuļi ar Viņu.</verse>
        <verse osisID='Luke.22.15'>Un Viņš tiem sacīja: Es ilgoties ilgojos ēst šo Lieldienu jēru kopā ar jums, pirms es ciešu.</verse>
        <verse osisID='Luke.22.16'>Jo es jums saku, ka no šī laika to vairs neēdīšu, iekams tās izpildīsies Dieva valstībā.</verse>
        <verse osisID='Luke.22.17'>Un Viņš, biķeri paņēmis, pateicās un sacīja: Ņemiet un daliet savā starpā!</verse>
        <verse osisID='Luke.22.18'>Jo es jums saku: Es nedzeršu no vīna koka augļiem, iekams nenāks Dieva valstība.</verse>
        <verse osisID='Luke.22.19'>Tad Viņš paņēma maizi un, izsacījis pateicību, lauza to un deva viņiem, sacīdams: Šī ir mana Miesa, kas par jums top dota. To dariet man par piemiņu!</verse>
        <verse osisID='Luke.22.20'>Tāpat Viņš ņēma biķeri pēc vakarēdiena, sacīdams: Šis biķeris ir jaunā derība manās Asinīs, kas par jums top izlietas.</verse>
        <verse osisID='Luke.22.21'>Bet, lūk, mana nodevēja rokas ir ar mani uz galda.</verse>
        <verse osisID='Luke.22.22'>Jo Cilvēka Dēls aiziet, kā tas ir nolemts, bet bēdas tam cilvēkam, kas Viņu nodod!</verse>
        <verse osisID='Luke.22.23'>Un visi sāka apjautāties savstarpēji, kurš gan tas no viņiem būtu, kas to darīs?</verse>
        <verse osisID='Luke.22.24'>Bet izcēlās starp viņiem arī ķilda, kurš, šķiet, esot no tiem lielākais?</verse>
        <verse osisID='Luke.22.25'>Bet Viņš tiem sacīja: Pagānu ķēniņi valda pār viņiem, un viņu varas nesējus sauc par labdariem.</verse>
        <verse osisID='Luke.22.26'>Bet jūs tā ne. Kas no jums lielāks, lai kļūst kā mazākais, bet priekšnieks  kā kalps;</verse>
        <verse osisID='Luke.22.27'>Jo kas ir lielāks: vai tas, kas atrodas pie galda, vai tas, kas apkalpo? Taču tas, kas atrodas pie galda. Bet es jūsu vidū esmu kā tāds, kas kalpo.</verse>
        <verse osisID='Luke.22.28'>Bet jūs esat tie, kas pastāvējuši pie manis manos pārbaudījumos.</verse>
        <verse osisID='Luke.22.29'>Un es jums novēlu valstību, kā to man sagatavojis mans Tēvs,</verse>
        <verse osisID='Luke.22.30'>Lai jūs ēstu un dzertu pie mana galda manā valstībā un sēdētu troņos, tiesājot divpadsmit Izraēļa ciltis.</verse>
        <verse osisID='Luke.22.31'>Un Kungs sacīja: Sīman! Sīman! Lūk, sātans meklē jūs sijāt kā kviešus,</verse>
        <verse osisID='Luke.22.32'>Bet es lūdzu par tevi, lai tava ticība nemitētos; un tu, kādreiz atgriezies, stiprini savus brāļus!</verse>
        <verse osisID='Luke.22.33'>Tas Viņam sacīja: Kungs, es esmu gatavs iet ar Tevi cietumā un nāvē!</verse>
        <verse osisID='Luke.22.34'>Bet Viņš sacīja: Es tev saku, Pēter, šodien vēl gailis nebūs nodziedājis, iekams tu trīsreiz būsi noliedzis, ka mani pazīsti. Un Viņš tiem sacīja:</verse>
        <verse osisID='Luke.22.35'>Kad es jūs sūtīju bez naudas maka un somas, un kurpēm, vai jums kā trūka?</verse>
        <verse osisID='Luke.22.36'>Bet viņi atbildēja: Nekā! Bet es jums saku: tagad, kam naudas maks, lai ņem līdz arī somu, un kam nav, tas lai pārdod svārkus un pērk zobenu!</verse>
        <verse osisID='Luke.22.37'>Jo es jums saku, ka vēl pie manis jāpiepildās tam, kas rakstīts: Un noziedzniekam Viņš pieskaitīts. jo tas, kas par mani rakstīts, piepildās.</verse>
        <verse osisID='Luke.22.38'>Bet viņi sacīja: Kungs, lūk, te ir divi zobeni. Un Viņš tiem sacīja: Diezgan!</verse>
        <verse osisID='Luke.22.39'>Un izgājis, Viņš pēc ieraduma gāja uz Olīvkalnu; un mācekļi sekoja Viņam.</verse>
        <verse osisID='Luke.22.40'>Un Viņš, tai vietā nonācis, sacīja tiem: Lūdziet Dievu, lai jūs nekristu kārdināšanā!</verse>
        <verse osisID='Luke.22.41'>Un Viņš attālinājās no tiem akmens metiena tālumā un, ceļos nometies, lūdza Dievu,</verse>
        <verse osisID='Luke.22.42'>Sacīdams: Tēvs, ja Tu vēlies, atņem šo biķeri no manis! Tomēr ne mans, bet Tavs prāts lai notiek!</verse>
        <verse osisID='Luke.22.43'>Bet eņģelis no debesīm parādījās Viņam un stiprināja Viņu. Un Viņš, nāves baiļu pārņemts, lūdza Dievu jo karstāk.</verse>
        <verse osisID='Luke.22.44'>Un Viņa sviedri kļuva kā asins lāses, kas pilēja zemē.</verse>
        <verse osisID='Luke.22.45'>Un Viņš, piecēlies no lūgšanas, gāja pie saviem mācekļiem un atrada tos no skumjām aizmigušus.</verse>
        <verse osisID='Luke.22.46'>Un Viņš tiem sacīja: Ko jūs guļat? Celieties un lūdziet Dievu, lai jūs neiekristu kārdināšanā!</verse>
        <verse osisID='Luke.22.47'>Vēl Viņam runājot, lūk, ļaužu pūlis un viens no tiem divpadsmit, Jūdass vārdā, kas gāja tiem priekšgalā, tuvojās Jēzum, lai Viņu skūpstītu.</verse>
        <verse osisID='Luke.22.48'>Bet Jēzus viņam sacīja: Jūdas, vai tu skūpstīdams nodod Cilvēka Dēlu?</verse>
        <verse osisID='Luke.22.49'>Bet tie, kas pie Viņa bija, redzot, kam jānotiek, sacīja Viņam: Kungs, vai lai cērtam ar zobenu?</verse>
        <verse osisID='Luke.22.50'>Un viens no viņiem cirta augstā priestera kalpam un nocirta tam labo ausi.</verse>
        <verse osisID='Luke.22.51'>Bet Jēzus atbildēja, sacīdams: Apstājieties, diezgan! Un Viņš, pieskāries tā ausij, izdziedināja to.</verse>
        <verse osisID='Luke.22.52'>Bet Jēzus augstajiem priesteriem un svētnīcas priekšniekiem, un vecākajiem, kas pret Viņu bija sanākuši, sacīja: Kā pret slepkavu jūs esat izgājuši ar zobeniem un milnām.</verse>
        <verse osisID='Luke.22.53'>Kad es ik dienas ar jums biju svētnīcā, jūs nepacēlāt savas rokas pret mani; bet šī ir jūsu stunda un tumsības vara.</verse>
        <verse osisID='Luke.22.54'>Un tie Viņu apcietināja un veda augstā priestera namā. Bet Pēteris sekoja no tālienes.</verse>
        <verse osisID='Luke.22.55'>Un viņi, sakūruši uguni pagalma vidū, sēdēja ap to, un Pēteris bija starp tiem.</verse>
        <verse osisID='Luke.22.56'>Kāda kalpone, redzēdama viņu sēžam gaismā, uzlūkoja to un sacīja: Šis arī bija ar Viņu.</verse>
        <verse osisID='Luke.22.57'>Bet tas noliedza Viņu, sacīdams: Sieviet, es Viņu nepazīstu.</verse>
        <verse osisID='Luke.22.58'>Un pēc brīža cits, viņu redzēdams, sacīja: Arī tu esi viens no viņiem. Bet Pēteris sacīja: Cilvēk, es neesmu.</verse>
        <verse osisID='Luke.22.59'>Un kad apmēram viena stunda bija pagājusi, kāds cits apstiprināja, sacīdams: Patiesi, arī šis pie Viņa bija, jo arī viņš ir galilejietis.</verse>
        <verse osisID='Luke.22.60'>Bet Pēteris sacīja: Cilvēk, es nezinu, ko tu runā! Un tūdaļ, viņam vēl runājot, iedziedājās gailis.</verse>
        <verse osisID='Luke.22.61'>Un Kungs pagriezās un uzlūkoja Pēteri. Un Pēteris atminējās Kunga vārdu, ko Viņš sacīja: Pirms gailis dziedās, tu mani trīsreiz noliegsi.</verse>
        <verse osisID='Luke.22.62'>Un Pēteris, izgājis ārā, rūgti raudāja.</verse>
        <verse osisID='Luke.22.63'>Un vīri, kas Viņu apsargāja, izsmēja un šaustīja Viņu.</verse>
        <verse osisID='Luke.22.64'>Un tie apklāja Viņu, un sita Viņu sejā, un jautāja Viņam, sacīdami: Pravieto, kas ir tas, kas Tevi sita?</verse>
        <verse osisID='Luke.22.65'>Un daudz citus zaimus tie teica Viņam.</verse>
        <verse osisID='Luke.22.66'>Un kad uzausa diena, sapulcējās tautas vecākie un augstie priesteri, un rakstu mācītāji un aizveda Viņu savas augstās tiesas priekšā, sacīdami: Ja Tu esi Kristus, tad saki mums to!</verse>
        <verse osisID='Luke.22.67'>Un Viņš tiem sacīja: Ja es jums teikšu, jūs man neticēsiet.</verse>
        <verse osisID='Luke.22.68'>Bet ja es jautāšu, jūs neatbildēsiet un mani neatbrīvosiet,</verse>
        <verse osisID='Luke.22.69'>Bet no šī laika Cilvēka Dēls sēdēs pie Dieva spēka labās rokas.</verse>
        <verse osisID='Luke.22.70'>Tad visi sacīja: Tātad tu esi Dieva Dēls? Viņš teica: Jūs sakāt, ka es tas esmu.</verse>
        <verse osisID='Luke.22.71'>Bet viņi sacīja: Kādas liecības mums vēl vajag? Jo mēs paši to dzirdējām no Viņa mutes.</verse>
      </chapter>
      <chapter osisID='Luke.23'>
        <verse osisID='Luke.23.1'>Un viss viņu pulks cēlās un aizveda Viņu pie Pilāta.</verse>
        <verse osisID='Luke.23.2'>Un tie sāka Viņu apsūdzēt, sacīdami: Mēs atradām, ka Viņš jauc mūsu tautu un ka Viņš aizliedz ķeizaram maksāt nodokļus un saka, ka Viņš ir Kristus - Karalis.</verse>
        <verse osisID='Luke.23.3'>Un Pilāts jautāja Viņam, sacīdams: Vai Tu esi jūdu ķēniņš? Bet Viņš atbildēja un sacīja: Tu to saki.</verse>
        <verse osisID='Luke.23.4'>Tad Pilāts sacīja augstajiem priesteriem un ļaužu pulkam: Es nekādas vainas neatrodu pie šī Cilvēka.</verse>
        <verse osisID='Luke.23.5'>Un tie uzmācās viņam, sacīdami: Viņš kūda tautu, mācīdams visā Jūdejā, sākot ar Galileju līdz šejienei.</verse>
        <verse osisID='Luke.23.6'>Bet Pilāts, dzirdēdams par Galileju, jautāja, vai šis cilvēks ir galilejietis.</verse>
        <verse osisID='Luke.23.7'>Un uzzinājis, ka Viņš ir no Heroda apgabala, tas aizsūtīja Viņu pie Heroda, kas pats tanīs dienās bija Jeruzalemē.</verse>
        <verse osisID='Luke.23.8'>Bet Herods, ieraudzījis Jēzu, ļoti priecājās, jo tas no seniem laikiem Viņu gribēja redzēt, jo daudz par Viņu bija dzirdējis, un cerēja no Viņa redzēt kādu brīnumu.</verse>
        <verse osisID='Luke.23.9'>Un tas daudz vārdiem Viņu izjautāja, bet Viņš tam nekā neatbildēja.</verse>
        <verse osisID='Luke.23.10'>Bet augstie priesteri un rakstu mācītāji stāvēja un uzmācīgi Viņu apsūdzēja.</verse>
        <verse osisID='Luke.23.11'>Tad Herods ar saviem kareivjiem, viņu nonicinājis, izsmiekla dēļ apģērba Viņu baltās drēbēs un aizsūtīja atpakaļ pie Pilāta.</verse>
        <verse osisID='Luke.23.12'>Un tanī dienā Herods un Pilāts kļuva draugi, jo iepriekš viņi bija ienaidnieki savā starpā.</verse>
        <verse osisID='Luke.23.13'>Bet Pilāts, sasaucis augstos priesterus un priekšniekus, un tautu,</verse>
        <verse osisID='Luke.23.14'>Sacīja viņiem: Jūs atvedāt pie manis šo cilvēku, it kā Viņš būtu tautas kūdītājs; lūk, es Viņu izjautāju jūsu klātbūtnē un neatradu pie šī Cilvēka nevienas no tām vainām, kādās jūs Viņu apsūdzat;</verse>
        <verse osisID='Luke.23.15'>Un Herods arī ne, jo es jūs aizsūtīju pie viņa un, lūk, nekas nav darīts, ar ko Viņš nāvi būtu pelnījis.</verse>
        <verse osisID='Luke.23.16'>Tāpēc es Viņu sodīšu un atbrīvošu.</verse>
        <verse osisID='Luke.23.17'>Bet svētkos viņam vajadzēja tiem vienu atbrīvot.</verse>
        <verse osisID='Luke.23.18'>Bet viss pūlis kliedza, sacīdams: Nost šo, un atlaid mums Barabu,</verse>
        <verse osisID='Luke.23.19'>Kas pilsētā kādas notikušās sacelšanās un slepkavības dēļ bija ielikts cietumā.</verse>
        <verse osisID='Luke.23.20'>Un Pilāts, gribēdams Jēzu atbrīvot, atkal runāja viņiem,</verse>
        <verse osisID='Luke.23.21'>Bet tie kliedza, sacīdami: Sit Viņu krustā, sit Viņu krustā!</verse>
        <verse osisID='Luke.23.22'>Bet trešo reiz viņš tiem teica: Ko tad Viņš ļaunu darījis? Es nekādas vainas, kas pelna nāvi, pie Viņa neatrodu. Tāpēc es Viņu pārmācīšu un atlaidīšu.</verse>
        <verse osisID='Luke.23.23'>Bet tie turpināja viņam uzmākties, skaļi kliedzot, pieprasīdami, lai Viņu sistu krustā; un viņu kliegšana pieņēmās.</verse>
        <verse osisID='Luke.23.24'>Tad Pilāts nolēma izpildīt viņu lūgumu.</verse>
        <verse osisID='Luke.23.25'>Un viņš tiem atbrīvoja to, kas slepkavības un sacelšanās dēļ bija ieslodzīts cietumā, ko tie bija lūguši, bet Jēzu nodeva viņu iegribai.</verse>
        <verse osisID='Luke.23.26'>Un kad Viņu veda, tie aizturēja kādu Sīmani no Kirēnes, kas nāca no laukiem, un uzlika viņam krustu, lai nes to Jēzum pakaļ.</verse>
        <verse osisID='Luke.23.27'>Bet Viņam sekoja liels pulks ļaužu un sieviešu, kas Viņu apraudāja un nožēloja.</verse>
        <verse osisID='Luke.23.28'>Bet Jēzus, pagriezies pret tām, sacīja: Jeruzalemes meitas, neraudiet par mani, bet raudiet pašas par sevi un savu bērnu dēļ!</verse>
        <verse osisID='Luke.23.29'>Jo nāks dienas, kad sacīs: Svētīgas neauglīgās un tā miesas, kas nav dzemdējušas, un krūtis, kas nav barojušas.</verse>
        <verse osisID='Luke.23.30'>Tad sāks runāt kalniem: gāzieties pār mums, un uz pakalniem: apklājiet mūs!</verse>
        <verse osisID='Luke.23.31'>Jo, ja to dara ar zaļu koku, kas notiks ar nokaltušo?</verse>
        <verse osisID='Luke.23.32'>Bet līdz ar Viņu tika vestidivi  citi ļaundari, lai viņus nogalinātu.</verse>
        <verse osisID='Luke.23.33'>Un kad tie nonāca vietā, kas saucas Kalvārija, tur tie sita Viņu un slepkavas krustā: vienu pa labi, otru pa kreisi.</verse>
        <verse osisID='Luke.23.34'>Bet Jēzus sacīja: Tēvs, piedod viņiem, jo tie nezina, ko dara. Un tie, dalot Viņa drēbes, meta kauliņus.</verse>
        <verse osisID='Luke.23.35'>Un ļaudis stāvēja un skatījās; un priekšnieki kopā ar tiem izsmēja Viņu, sacīdami: Citiem Viņš palīdzēja, - lai glābj sevi, ja Viņš ir Kristus, Dieva izredzētais.</verse>
        <verse osisID='Luke.23.36'>Arī kareivji, Viņu izsmiedami, nāca un sniedza Viņam etiķi,</verse>
        <verse osisID='Luke.23.37'>Un sacīja: Ja Tu esi jūdu ķēniņš, tad glāb sevi!</verse>
        <verse osisID='Luke.23.38'>Un bija arī virs Viņa uzraksts, rakstīts grieķu un latīņu, un ebreju valodā: Šis ir jūdu Ķēniņš.</verse>
        <verse osisID='Luke.23.39'>Bet viens no tiem ļaundariem, kas bija piesists krustā, zaimoja Viņu, sacīdams: Ja Tu esi Kristus, tad glāb sevi un mūs!</verse>
        <verse osisID='Luke.23.40'>Bet otrs atbildēdams norāja viņu un sacīja: Pats tu, būdams tanī pat sodā, nebīsties Dieva!</verse>
        <verse osisID='Luke.23.41'>Jo mēs taču saņemam taisnīgi un pienācīgi par mūsu darbiem, bet Viņš nekā ļauna nav darījis.</verse>
        <verse osisID='Luke.23.42'>Un viņš sacīja Jēzum: Kungs, piemini mani, kad Tu nāksi savā valstībā!</verse>
        <verse osisID='Luke.23.43'>Un Jēzus sacīja viņam: Patiesi, es tev saku: šodien tu būsi ar mani paradīzē.</verse>
        <verse osisID='Luke.23.44'>Bet bija ap sesto stundu, un tumsa iestājās līdz pat devītajai stundai.</verse>
        <verse osisID='Luke.23.45'>Un saule aptumšojās, un priekškars svētnīcā pārplīsa vidū pušu.</verse>
        <verse osisID='Luke.23.46'>Un Jēzus sauca skaļā balsī, sacīdams: Tēvs, Tavās rokās es nododu savu garu! Un Viņš, to teikdams, izdvesa garu.</verse>
        <verse osisID='Luke.23.47'>Bet simtnieks, redzēdams to, kas notika, godināja Dievu, sacīdams: Patiesi, šis Cilvēks bija taisnīgs!</verse>
        <verse osisID='Luke.23.48'>Un viss ļaužu pulks, kas bija klāt pie šī šausmu skata, redzot notikušo, sita savās krūtīs un atgriezās atpakaļ.</verse>
        <verse osisID='Luke.23.49'>Bet visi Viņa pazīstamie un sievietes, kas ar Viņu bija nākušas no Galilejas, to redzēdamas, stāvēja nostāk.</verse>
        <verse osisID='Luke.23.50'>Un, lūk, viens vīrs, Jāzeps vārdā, būdams labs un taisnīgs cilvēks, kas bija pilsētas pārvaldes loceklis,</verse>
        <verse osisID='Luke.23.51'>No Arimatejas, Jūdejas pilsētas, kas arī pats gaidīja Dieva valstību, nepiekrita to lēmumiem un darbiem;</verse>
        <verse osisID='Luke.23.52'>Šis aizgāja pie Pilāta un lūdza Jēzus miesas.</verse>
        <verse osisID='Luke.23.53'>Un viņš tās noņēma un ietina audeklā, un ielika izcirstā kapā, kur vēl neviens nebija glabāts.</verse>
        <verse osisID='Luke.23.54'>Un tā bija sagatavošanās diena, un sabats jau tuvojās.</verse>
        <verse osisID='Luke.23.55'>Bet sekotājas sievietes, kas ar Viņu bija nākušas no Galilejas, redzēja kapu un to, kā Viņa miesas tika noliktas.</verse>
        <verse osisID='Luke.23.56'>Un atgriezušās, viņas sagatavoja smaržas un svaidāmās zāles, bet sabatu saskaņā ar bauslību tās pavadīja klusu.</verse>
      </chapter>
      <chapter osisID='Luke.24'>
        <verse osisID='Luke.24.1'>Bet pirmajā nedēļas dienā ļoti agri viņas atnāca pie kapa, nesdamas smaržas, ko tās bija sagatavojušas.</verse>
        <verse osisID='Luke.24.2'>Un tās atrada akmeni no kapa noveltu,</verse>
        <verse osisID='Luke.24.3'>Un viņas gāja iekšā, bet Kunga Jēzus miesas neatrada.</verse>
        <verse osisID='Luke.24.4'>Un notika, kamēr viņas bija savā prātā satriektas par to, lūk, divi vīri spožās drānās piebiedrojās viņām.</verse>
        <verse osisID='Luke.24.5'>Un kad tās pārbijušās vērsa savu seju pret zemi, viņi tām sacīja: Ko jūs meklējat dzīvo starp mirušajiem?</verse>
        <verse osisID='Luke.24.6'>Viņa šeit nav, bet Viņš ir augšāmcēlies. Atminieties, ko Viņš jums teica, kamēr vēl bija Galilejā,</verse>
        <verse osisID='Luke.24.7'>Sacīdams: Cilvēka Dēlam jābūt nodotam cilvēku - grēcinieku rokās, jātop krustā sistam un trešajā dienā jāceļas no miroņiem.</verse>
        <verse osisID='Luke.24.8'>Un tās atminējās Viņa vārdus.</verse>
        <verse osisID='Luke.24.9'>Un viņas, atgriezušās no kapa, paziņoja to visu tiem vienpadsmit un visiem pārējiem.</verse>
        <verse osisID='Luke.24.10'>Bet tur bija Marija Magdalēna un Joanna, un Marija, Jēkaba māte, un citas, kas ar tām bija un kas apustuļiem to sacīja.</verse>
        <verse osisID='Luke.24.11'>Un šie vārdi tiem izlikās neprātīgi; un tie viņām neticēja.</verse>
        <verse osisID='Luke.24.12'>Bet Pēteris piecēlies aizskrēja pie kapa un, pieliecies uz priekšu, ieraudzīja vienīgi noliktos autus un aizgāja, brīnīdamies sevī par notikušo.</verse>
        <verse osisID='Luke.24.13'>Un, lūk, divi no viņiem tanī pat dienā gāja uz miestu, vārdā Emmaus, kas atradās sešdesmit stadiju attālumā no Jeruzalemes.</verse>
        <verse osisID='Luke.24.14'>Un viņi savā starpā sarunājās par visu to, kas bija noticis.</verse>
        <verse osisID='Luke.24.15'>Un notika, ka, viņiem sarunājoties un vienam otru izvaicājot, arī pats Jēzus tuvojās un gāja kopā ar viņiem.</verse>
        <verse osisID='Luke.24.16'>Bet viņu acis tika turētas, lai tie Viņu nepazītu.</verse>
        <verse osisID='Luke.24.17'>Un Viņš tiem sacīja: Kas tās par runām, ko jūs, iedami, savā starpā runājat un esat noskumuši?</verse>
        <verse osisID='Luke.24.18'>Tad viens, kam vārds Kleofass, atbildēja Viņam, sacīdams: Vai Tu viens pats esi tāds svešinieks Jeruzalemē, kas nezina, kas tur šinīs dienās noticis?</verse>
        <verse osisID='Luke.24.19'>Un Viņš tiem sacīja: Kas tad? Un viņi teica: Par Jēzu no Nācaretes, kas bija pravietis, varens darbos un vārdos Dieva un visas tautas priekšā,</verse>
        <verse osisID='Luke.24.20'>Un ka augstie priesteri un mūsu priekšnieki nodeva Viņu pazudināšanai nāvē un piesita Viņu krustā.</verse>
        <verse osisID='Luke.24.21'>Bet mēs cerējām, ka Viņš atpestīs Izraēli; un šodien ir trešā diena pēc visa tā, kas notika.</verse>
        <verse osisID='Luke.24.22'>Bet arī dažas no mūsu sievietēm, kas pirms gaismas bijušas pie kapa, izbiedēja mūs.</verse>
        <verse osisID='Luke.24.23'>Un tās, neatradušas Viņa miesu, nāca un sacīja: Šīs arī eņģeļu parādīšanos redzējušas. Kas saka, ka Viņš dzīvo.</verse>
        <verse osisID='Luke.24.24'>Un daži no mūsējiem aizgāja pie kapa un viss bija tā, kā sievietes bija sacījušas, bet Viņu neatrada.</verse>
        <verse osisID='Luke.24.25'>Tad Viņš tiem sacīja: Jūs, neprašas un sirdskūtrie, lai ticētu visam tam, ko pravieši runājuši!</verse>
        <verse osisID='Luke.24.26'>Vai Kristum tā nebija jācieš un jāieiet savā godībā?</verse>
        <verse osisID='Luke.24.27'>Un, iesākdams no Mozus un visiem praviešiem, Viņš tiem izskaidroja visus Rakstus, kas par Viņu bija uzrakstīti.</verse>
        <verse osisID='Luke.24.28'>Un viņi tuvojās miestam, kurp tie gāja, bet Viņš izlikās tālāk ejot.</verse>
        <verse osisID='Luke.24.29'>Bet tie Viņu ļoti lūdza, sacīdami: Paliec ar mums, jo vakars jau metas un diena tuvojas beigām! Un Viņš iegāja pie tiem.</verse>
        <verse osisID='Luke.24.30'>Un notika, ka Viņš, būdams ar tiem pie galda, paņēma maizi un svētīja, un lauza, un pasniedza to viņiem.</verse>
        <verse osisID='Luke.24.31'>Tad viņu acis atvērās; un tie pazina Viņu, bet Viņš nozuda no to acīm.</verse>
        <verse osisID='Luke.24.32'>Un viņi teica viens otram: Vai mūsu sirds nedega mūsos, kad Viņš ceļā runāja mums, atklādams mums Rakstus?</verse>
        <verse osisID='Luke.24.33'>Un tai pašā stundā viņi cēlās, atgriezās Jeruzalemē un atrada sanākušus tos vienpadsmit un arī tos, kas ar viņiem bija;</verse>
        <verse osisID='Luke.24.34'>Tie sacīja: Kungs patiesi augšāmcēlies un parādījās Sīmanim.</verse>
        <verse osisID='Luke.24.35'>Un viņi stāstīja, kas notika ceļā, un kā tie, kad Viņš lauza maizi, to pazina.</verse>
        <verse osisID='Luke.24.36'>Bet kamēr viņi tā runāja, Jēzus nostājās viņu vidū un sacīja tiem: Miers jums, nebīstieties, es tas esmu!</verse>
        <verse osisID='Luke.24.37'>Bet viņi iztrūkās un izbijušies domāja garu redzam.</verse>
        <verse osisID='Luke.24.38'>Un Viņš sacīja tiem: Kāpēc esat tā izbijušies un kāpēc tādas domas rodas jūsu sirdīs?</verse>
        <verse osisID='Luke.24.39'>Skatiet manas rokas un kājas, jo es pats tas esmu! Taustiet un redziet, jo garam miesas un kaulu nav, kā to redzat man!</verse>
        <verse osisID='Luke.24.40'>Un Viņš, to sacījis, tiem parādīja rokas un kājas.</verse>
        <verse osisID='Luke.24.41'>Bet kad viņi priekā vēl neticēja un brīnījās, Viņš tiem sacīja: Vai jums ir šeit kas ēdams?</verse>
        <verse osisID='Luke.24.42'>Un tie Viņam atnesa gabalu ceptas zivs un kāri medus.</verse>
        <verse osisID='Luke.24.43'>Un kad Viņš to klātbūtnē bija ēdis, paņēmis atlikušo, viņš deva tiem.</verse>
        <verse osisID='Luke.24.44'>Un Viņš tiem sacīja: Šie ir vārdi, ko es jums sacīju, vēl pie jums būdams, ka nepieciešami visam bija jāpiepildās, kas par mani rakstīts Mozus bauslībā un praviešos, un psalmos.</verse>
        <verse osisID='Luke.24.45'>Tad Viņš tiem atvēra prātu, lai izprastu Rakstus.</verse>
        <verse osisID='Luke.24.46'>Un Viņš tiem sacīja: Jo tā rakstīts un tā Kristum vajadzēja ciest un trešajā dienā no miroņiem augšāmcelties.</verse>
        <verse osisID='Luke.24.47'>Un Viņa vārdā jāsludina grēku gandarīšana un grēku piedošana visām tautām, sākot ar Jeruzalemi.</verse>
        <verse osisID='Luke.24.48'>Bet jūs esat liecinieki par šo visu.</verse>
        <verse osisID='Luke.24.49'>Un es jums sūtu sava Tēva apsolīto, bet jūs palieciet pilsētā, kamēr tiksiet tērpti spēkā no augšienes!</verse>
        <verse osisID='Luke.24.50'>Un Viņš tos izveda ārā līdz Betānijai, un savas rokas pacēlis, svētīja tos.</verse>
        <verse osisID='Luke.24.51'>Un notika, ka Viņš, svētījot tos, attālinājās no tiem un pacēlās debesīs.</verse>
        <verse osisID='Luke.24.52'>Bet tie pielūguši Viņu, lielā priekā atgriezās Jeruzalemē.</verse>
        <verse osisID='Luke.24.53'>Un viņi vienmēr bija svētnīcā, godinādami un teikdami Dievu. Amen.</verse>
      </chapter>
    </div>
    <div type='book' osisID='John'>
      <chapter osisID='John.1'>
        <verse osisID='John.1.1'>Iesākumā bija Vārds, un Vārds bija pie Dieva, un Dievs bija Vārds.</verse>
        <verse osisID='John.1.2'>Tas iesākumā bija pie Dieva.</verse>
        <verse osisID='John.1.3'>No Viņa viss radies, un bez Viņa nekas nav radies, kas radīts.</verse>
        <verse osisID='John.1.4'>Viņā bija dzīvība, un dzīvība bija cilvēku gaisma. </verse>
        <verse osisID='John.1.5'>Un gaisma spīd tumsībā, bet tumsība to neuzņēma.</verse>
        <verse osisID='John.1.6'>Bija cilvēks, Dieva sūtīts, vārdā Jānis.</verse>
        <verse osisID='John.1.7'>Viņš nāca liecības dēļ, lai liecinātu par gaismu, lai visi ticētu caur viņu. </verse>
        <verse osisID='John.1.8'>Viņš nebija gaisma, bet lai liecinātu par gaismu. </verse>
        <verse osisID='John.1.9'>Bija patiesa Gaisma, kas apgaismo katru cilvēku, kas nāk šinī pasaulē.</verse>
        <verse osisID='John.1.10'>Viņš bija pasaulē, un pasaule ir Viņa radīta, un pasaule Viņu neatzina. </verse>
        <verse osisID='John.1.11'>Viņš nāca savā īpašumā, bet savējie Viņu neuzņēma. </verse>
        <verse osisID='John.1.12'>Bet kuri Viņu uzņēma, kas tic Viņa vārdam, tiem Viņš deva varu kļūt par Dieva bērniem. </verse>
        <verse osisID='John.1.13'>Kas ne no asinīm, ne no miesas iegribas, ne no vīra gribas, bet no Dieva dzimuši. </verse>
        <verse osisID='John.1.14'>Un Vārds kļuva miesa un dzīvoja starp mums; un mēs redzējām Viņa godību, Tēva Vienpiedzimušā godību, pilnu žēlastības un patiesības.</verse>
        <verse osisID='John.1.15'>Jānis liecina par Viņu un sauc, sacīdams: Šis bija Tas, par ko es sacīju: kas pēc manis nāks, Tas bija pirms manis, jo Viņš bija agrāk nekā es,</verse>
        <verse osisID='John.1.16'>Jo no Viņa pilnības mēs visi esam saņēmuši žēlastību pēc žēlastības.</verse>
        <verse osisID='John.1.17'>Jo Mozus deva bauslību, bet žēlastība un patiesība notika caur Jēzu Kristu.</verse>
        <verse osisID='John.1.18'>Dievu neviens nekad nav redzējis: vienpiedzimušais Dēls, kas ir Tēva klēpī, To atklāja.</verse>
        <verse osisID='John.1.19'>Un šī ir Jāņa liecība, kad jūdi no Jeruzalemes sūtīja pie tā priesterus un levītus, lai jautātu Viņam: Kas tu esi?</verse>
        <verse osisID='John.1.20'>Un viņš atzinās un neliedzās; un viņš apliecināja: Es neesmu Kristus.</verse>
        <verse osisID='John.1.21'>Un tie jautāja Viņam: Kas tad? Vai tu esi Elijs? Un viņš sacīja: Es neesmu. Vai tu esi pravietis? Un viņš atbildēja: Nē!</verse>
        <verse osisID='John.1.22'>Tad tie viņam sacīja: Kas tad tu esi? Mums taču jādod atbilde tiem, kas mūs sūtīja. Ko tu pats par sevi saki?</verse>
        <verse osisID='John.1.23'>Viņš sacīja: Es esmu saucēja balss tuksnesī. Sataisiet Kunga ceļu, kā to teicis pravietis Isajs! (Is.40, 3)</verse>
        <verse osisID='John.1.24'>Un atsūtītie bija farizeji.</verse>
        <verse osisID='John.1.25'>Un tie viņam jautāja: Kāpēc tad tu kristī, ja tu neesi ne Kristus, ne Elijs, ne pravietis?</verse>
        <verse osisID='John.1.26'>Jānis atbildēja viņiem, sacīdams: Es kristīju ar ūdeni, bet starp jums atrodas Viens, ko jūs nepazīstat. </verse>
        <verse osisID='John.1.27'>Šis ir Tas, kas nāks pēc manis, kam es neesmu cienīgs atraisīt kurpju siksnas.</verse>
        <verse osisID='John.1.28'>Tas notika Betānijā, viņpus Jordānas, kur Jānis kristīja. </verse>
        <verse osisID='John.1.29'>Otrā dienā Jānis redzēja Jēzu nākam pie viņa un sacīja: Lūk, Dieva Jērs, kas deldē pasaules grēkus.</verse>
        <verse osisID='John.1.30'>Šis ir, par ko es teicu: Pēc manis nāks Vīrs, kas bija pirms manis, jo Viņš bija pirmāk nekā es. </verse>
        <verse osisID='John.1.31'>Un es Viņu nepazinu, bet es nācu tāpēc, kristīdams ar ūdeni, lai Viņš kļūtu zināms Izraēlim.</verse>
        <verse osisID='John.1.32'>Un Jānis liecināja, sacīdams: Es redzēju Garu kā balodi nolaižamies no debesīm un paliekam uz Viņa.</verse>
        <verse osisID='John.1.33'>Un es Viņu nepazinu, bet, kas mani sūtīja kristīt ar ūdeni, tas man sacīja: Uz kā tu redzēsi Garu nonākam un uz Viņa paliekam, tas ir, kas krista Svētajā Garā.</verse>
        <verse osisID='John.1.34'>Un es redzēju un liecināju, ka Viņš ir Dieva Dēls.</verse>
        <verse osisID='John.1.35'>Otrā dienā Jānis un divi no viņa mācekļiem atkal stāvēja.</verse>
        <verse osisID='John.1.36'>Un viņš, ieraudzījis Jēzu staigājam, sacīja: Lūk, Dieva Jērs!</verse>
        <verse osisID='John.1.37'>Un abi mācekļi dzirdēja viņu sakām un sekoja Jēzum.</verse>
        <verse osisID='John.1.38'>Bet Jēzus, pagriezies un redzēdams viņus sekojam, sacīja tiem: Ko jūs meklējat? Tie Viņam atbildēja: Rabbi (kas tulkojumā nozīmē: Mācītāj), kur Tu mājo?</verse>
        <verse osisID='John.1.39'>Viņš tiem sacīja: Nāciet un skatieties! Tad tie gāja un redzēja, kur Viņš mājo, un palika tanī dienā pie Viņa. Bija apmēram desmitā stunda.</verse>
        <verse osisID='John.1.40'>Bet Andrejs, Sīmaņa Pētera brālis, bija viens no tiem diviem, kas to no Jāņa bija dzirdējuši un Viņam sekojuši.</verse>
        <verse osisID='John.1.41'>Viņš vispirms atrada savu brāli Sīmani un sacīja Viņam: Mēs atradām Mesiju (kas tulkojumā - Kristus),</verse>
        <verse osisID='John.1.42'>Un atveda to pie Jēzus. Bet Jēzus, uzlūkojis viņu, sacīja: Tu esi Sīmanis, Jonas dēls; tu sauksies Kēfa, kas tulkojumā - Pēteris. </verse>
        <verse osisID='John.1.43'>Nākošajā dienā Viņš gribēja iet uz Galileju. Bet Jēzus atrada Filipu un sacīja viņam: Seko man! </verse>
        <verse osisID='John.1.44'>Bet Filips bija no Betsaidas, Andreja un Pētera pilsētas.</verse>
        <verse osisID='John.1.45'>Bet Filips sastapa Natanaēli un sacīja viņam: Mēs atradām Jēzu, Jāzepa dēlu no Nācaretes. Par Viņu Mozus rakstījis savā bauslībā un pravieši.</verse>
        <verse osisID='John.1.46'>Un Natanaēls viņam sacīja: Vai no Nācaretes var būt kas labs? Filips viņam saka: Nāc un skaties!</verse>
        <verse osisID='John.1.47'>Jēzus, redzēdams Natanaēlu nākam pie sevis, sacīja par viņu: Lūk, kur patiess izraēlietis, kurā nav viltības!</verse>
        <verse osisID='John.1.48'>Natanaēls sacīja Viņam: No kurienes Tu mani pazīsti? Jēzus atbildēja viņam, sacīdams: Pirms Fillips tevi aicināja, tu biji zem vīģes koka.</verse>
        <verse osisID='John.1.49'>Natanaēls Viņam atbildēja un sacīja: Rabbi, Tu esi Dieva Dēls. Tu esi Izraēļa Ķēniņš.</verse>
        <verse osisID='John.1.50'>Jēzus atbildēja viņam, sacīdams: Tu tici tāpēc, ka es tev sacīju: es redzēju tevi zem vīģes koka. Tu redzēsi lielākas lietas par šīm.</verse>
        <verse osisID='John.1.51'>Un Viņš tam sacīja: Patiesi, patiesi, es jums saku: jūs redzēsiet debesis atvērtas un Dieva eņģeļus uzejam un nonākam pār Cilvēka Dēlu.</verse>
      </chapter>
      <chapter osisID='John.2'>
        <verse osisID='John.2.1'>Un trešajā dienā Galilejas Kānā bija kāzas; un Jēzus māte bija tur.</verse>
        <verse osisID='John.2.2'>Bet arī Jēzus un Viņa mācekļi tika aicināti kāzās.</verse>
        <verse osisID='John.2.3'>Un, kad pietrūka vīna, Jēzus māte sacīja Viņam: Viņiem nav vīna. </verse>
        <verse osisID='John.2.4'>Bet Jēzus viņai sacīja: Kas man un tev, sieviet? Vēl mana stunda nav nākusi!</verse>
        <verse osisID='John.2.5'>Viņa māte sacīja apkalpotājiem: Visu, ko Viņš jums sacīs, dariet. </verse>
        <verse osisID='John.2.6'>Bet saskaņā ar jūdu šķīstīšanos tur bija novietoti seši akmens trauki ūdenim, un katrā no tiem ietilpa divi vai trīs mēri. </verse>
        <verse osisID='John.2.7'>Jēzus sacīja viņiem: Piepildiet traukus ar ūdeni! Un viņi tos piepildīja līdz malām.</verse>
        <verse osisID='John.2.8'>Tad Jēzus sacīja viņiem: Tagad smeliet un nesiet galdzinim! Un viņi aiznesa.</verse>
        <verse osisID='John.2.9'>Bet, kad galdzinis nogaršoja ūdeni, tas bija pārvērsts vīnā. Nezinādams, no kurienes tas (kamēr apkalpotāji, kas smēla ūdeni, to zināja), galdzinis aicināja līgavaini.</verse>
        <verse osisID='John.2.10'>Un sacīja viņam: Ikviens cilvēks vispirms pasniedz labo vīnu, bet, kad tie jau ieskurbuši, tad sliktāko; bet tu taupīji labo vīnu līdz šim.</verse>
        <verse osisID='John.2.11'>Šo sākumu brīnumiem Jēzus darīja Galilejas Kānā, atklādams savu godību; un Viņa mācekļi ticēja uz Viņu.</verse>
        <verse osisID='John.2.12'>Pēc tam Viņš un Viņa māte, un Viņa brāļi, un Viņa mācekļi aizgāja uz Kafarnaumu un tur palika dažas dienas.</verse>
        <verse osisID='John.2.13'>Un jūdu Lieldienas bija tuvu; un Jēzus aizgāja uz Jeruzalemi. </verse>
        <verse osisID='John.2.14'>Un Viņš atrada svētnīcā sēžam vēršu un avju, un baložu pārdevējus, un naudas mijējus. </verse>
        <verse osisID='John.2.15'>Un Viņš, iztaisījis no auklām pātagu, izdzina visus no svētnīcas, arī avis un vēršus, bet mijēju naudu izkaisīja un apgāza galdus.</verse>
        <verse osisID='John.2.16'>Bet tiem, kas pārdeva baložus, Viņš sacīja: Aiznesiet tos no šejienes un nepadariet mana Tēva namu par tirgus māju!</verse>
        <verse osisID='John.2.17'>Tad Viņa mācekļi atminējās, ka ir rakstīts: Centība par Tavu namu mani iznīcina (Ps 68).</verse>
        <verse osisID='John.2.18'>Bet jūdi atsaucās un sacīja Viņam: Kādu zīmi Tu mums rādi, tā darīdams.</verse>
        <verse osisID='John.2.19'>Jēzus atbildēja viņiem: Nojauciet šo svētnīcu, un es trijās dienās to uzcelšu.</verse>
        <verse osisID='John.2.20'>Tad jūdi sacīja: Četrdesmit sešus gadus šī svētnīca celta, un Tu to uzcelsi trijās dienās?</verse>
        <verse osisID='John.2.21'>Bet Viņš runāja par savu miesas svētnīcu.</verse>
        <verse osisID='John.2.22'>Kad nu Viņš bija uzcēlies, Viņa mācekļi atminējās, ka Viņš to sacījis, un ticēja Rakstiem un vārdiem, ko Jēzus bija runājis.</verse>
        <verse osisID='John.2.23'>Bet, kad nu Viņš Lieldienas svētku dienā bija Jeruzalemē, tad daudzi, redzēdami brīnumus, ko Viņš darīja, ticēja Viņa vārdam.</verse>
        <verse osisID='John.2.24'>Bet pats Jēzus viņiem neuzticējās, jo Viņš visus pazina.</verse>
        <verse osisID='John.2.25'>Un Viņam nebija vajadzības, lai kāds liecinātu par cilvēku, jo pats zināja, kas ir cilvēkā.</verse>
      </chapter>
      <chapter osisID='John.3'>
        <verse osisID='John.3.1'>Bet bija cilvēks no farizejiem, vārdā Nikodēms, jūdu priekšnieks.</verse>
        <verse osisID='John.3.2'>Tas naktī atnāca pie Jēzus un sacīja Viņam: Rabbi! Mēs zinām, ka Tu esi no Dieva nācis mācītājs, jo neviens nevar tādus brīnumus darīt, kādus Tu dari, ja ar Viņu nav Dievs.</verse>
        <verse osisID='John.3.3'>Jēzus atbildēja viņam, sacīdams: Patiesi, patiesi es tev saku: Ja kas no jauna neatdzimst, tas Dieva valstību nevar saskatīt. </verse>
        <verse osisID='John.3.4'>Nikodēms sacīja Viņam: Kā var cilvēks, būdams vecs, piedzimt? Vai viņš var vēlreiz atgriezties mātes miesās un no jauna piedzimt?</verse>
        <verse osisID='John.3.5'>Jēzus atbildēja: Patiesi, patiesi es tev saku: ja kas neatdzimst no ūdens un Svētā Gara, tas nevar ieiet debesu valstībā.</verse>
        <verse osisID='John.3.6'>Kas no miesas ir dzimis, tas ir miesa, bet, kas no Gara ir dzimis, ir gars.</verse>
        <verse osisID='John.3.7'>Nebrīnies par to, ka es tev sacīju: jums vajag no jauna atdzimt.</verse>
        <verse osisID='John.3.8'>Gars dveš, kur gribēdams, un tu dzirdi tā balsi, bet nezini, no kurienes tas nāk un kurp aiziet. Tā ir ar katru, kas piedzimis no Gara.</verse>
        <verse osisID='John.3.9'>Nikodēms atbildēja Viņam, sacīdams: Kā tas var notikt?</verse>
        <verse osisID='John.3.10'>Jēzus atbildēja viņam un sacīja: Tu esi Izraēļa mācītājs, un tu to nezini?</verse>
        <verse osisID='John.3.11'>Patiesi, patiesi, es tev saku: Mēs runājam, ko zinām, un liecinām, ko redzam, bet jūs mūsu liecību nepieņemat.</verse>
        <verse osisID='John.3.12'>Ja jūs neticat, kad es jums runāju par zemes dzīvi, kā tad jūs ticēsiet, ja es jums stāstīšu par debess lietām?</verse>
        <verse osisID='John.3.13'>Un neviens neuziet debesīs, kā vienīgi Cilvēka Dēls, kas nācis no debesīm un kas ir debesīs.</verse>
        <verse osisID='John.3.14'>Un kā Mozus uzcēla čūsku tuksnesī, tāpat jābūt paaugstinātam Cilvēka Dēlam;</verse>
        <verse osisID='John.3.15'>Lai katrs, kas uz Viņu tic, neieiet pazušanā, bet iemanto mūžīgo dzīvi.</verse>
        <verse osisID='John.3.16'>Jo Dievs tā mīlēja pasauli, ka deva savu vienpiedzimušo Dēlu, lai ikviens, kas uz Viņu tic, nepazūd, bet iegūst mūžīgo dzīvību.</verse>
        <verse osisID='John.3.17'>Jo Dievs nesūtīja savu Dēlu pasaulē, lai Viņš pasauli tiesātu, bet lai pasaule tiktu caur Viņu pestīta.</verse>
        <verse osisID='John.3.18'>Kas uz Viņu tic, tas netiek tiesāts, bet, kas netic, tas tāpēc notiesāts, ka netic Dieva vienpiedzimušā Dēla vārdam.</verse>
        <verse osisID='John.3.19'>Bet šī ir jau tiesa, ka gaisma nāca pasaulē; bet cilvēki vairāk mīlēja tumsu nekā gaismu, jo viņu darbi bija ļauni.</verse>
        <verse osisID='John.3.20'>Jo ikviens, kas dara ļaunu, ienīst gaismu un nenāk pie gaismas, lai viņa darbi netiktu nopelti.</verse>
        <verse osisID='John.3.21'>Bet, kas dara patiesību, tas nāk pie gaismas, lai viņa darbi atklājas, jo tie darīti Dievā.</verse>
        <verse osisID='John.3.22'>Pēc tam Jēzus un Viņa mācekļi aizgāja Jūdejas zemē un tur uzturējās ar viņiem, un kristīja.</verse>
        <verse osisID='John.3.23'>Bet Jānis kristīja Ainonā pie Salimas, jo tur bija daudz ūdens; un tie nāca un kristījās, </verse>
        <verse osisID='John.3.24'>Jo Jānis vēl nebija ieslodzīts cietumā.</verse>
        <verse osisID='John.3.25'>Bet starp Jāņa mācekļiem un jūdiem izcēlās strīds par šķīstīšanos.</verse>
        <verse osisID='John.3.26'>Un tie nāca pie Jāņa un sacīja viņam: Rabbi! Tas, kas ar tevi bija viņpus Jordānas, par ko tu nodevi liecību, lūk, Viņš kristī, un visi iet pie Viņa.</verse>
        <verse osisID='John.3.27'>Jānis atbildēja, sacīdams: Cilvēks nekā nevar ņemt, ja viņam netiek dots no debesīm.</verse>
        <verse osisID='John.3.28'>Jūs paši man liecināt par to, ko sacīju: Es neesmu Kristus, bet esmu sūtīts pirms Viņa.</verse>
        <verse osisID='John.3.29'>Kam ir līgava, tas ir līgavainis; bet līgavaiņa draugs, kas stāv un klausās viņā, priekā priecājas par līgavaiņa balsi. Šis mans prieks tad nu piepildījies.</verse>
        <verse osisID='John.3.30'>Viņam vajaga augt, bet man mazināties.</verse>
        <verse osisID='John.3.31'>Kas nāk no augšienes, tas ir pār visiem. Kas no zemes, tas ir no zemes un par zemi runā. Kas nāk no debesīm, tas ir pār visiem.</verse>
        <verse osisID='John.3.32'>Un ko Viņš redzēja un dzirdēja, par to Viņš liecina; bet Viņa liecību neviens nepieņem.</verse>
        <verse osisID='John.3.33'>Kas Viņa liecību pieņēmis, tas apzīmogojis, ka Dievs ir patiesīgs.</verse>
        <verse osisID='John.3.34'>Jo, ko Dievs sūtījis, tas runā Dieva vārdus, jo Dievs nedod Garu mērīdams.</verse>
        <verse osisID='John.3.35'>Tēvs mīl Dēlu un visu ir nodevis Viņa rokā.</verse>
        <verse osisID='John.3.36'>Kas tic uz Dēlu, tam ir mūžīgā dzīvība; bet, kas Dēlam netic, tas dzīvības neredzēs, bet Dieva dusmas paliek pār viņu.</verse>
      </chapter>
      <chapter osisID='John.4'>
        <verse osisID='John.4.1'>Kad Jēzus uzzināja, ka farizeji bija dzirdējuši, ka Jēzus kristī un iegūst vairāk mācekļu nekā Jānis,</verse>
        <verse osisID='John.4.2'>(Lai gan Jēzus nekristīja, bet Viņa mācekļi),</verse>
        <verse osisID='John.4.3'>Tad Viņš atstāja Jūdeju un aizgāja atkal uz Galileju.</verse>
        <verse osisID='John.4.4'>Bet Viņam bija jāiet caur Samariju.</verse>
        <verse osisID='John.4.5'>Tad Viņš nonāca Samarijas pilsētā, kas saucās Sihāra, netālu no tīruma, ko Jēkabs bija devis savam dēlam Jāzepam.</verse>
        <verse osisID='John.4.6'>Tur bija Jēkaba aka. Tad Jēzus, noguris ceļā, apsēdās pie akas. Bija apmēram sestā stunda.</verse>
        <verse osisID='John.4.7'>No Samarijas atnāca sieviete smelt ūdeni. Jēzus sacīja viņai: Dod man dzert!</verse>
        <verse osisID='John.4.8'>(Jo Viņa mācekļi bija aizgājuši uz pilsētu, lai iepirktu pārtiku.)</verse>
        <verse osisID='John.4.9'>Tad šī samariešu sieviete sacīja Viņam: Kā Tu, būdams jūds, prasi no manis, samarietes, dzert? Jo jūdi nesaietas ar samariešiem.</verse>
        <verse osisID='John.4.10'>Jēzus atbildēja viņai, sacīdams: Ja tu pazītu Dieva dāvanu un kas ir Tas, kas tev saka: dod man dzert, tad tu gan no Viņa lūgtu; un Viņš tev dotu dzīvo ūdeni.</verse>
        <verse osisID='John.4.11'>Sieviete sacīja Viņam: Kungs Tev nav ar ko smelt, bet aka dziļa; no kurienes tad Tev dzīvais ūdens?</verse>
        <verse osisID='John.4.12'>Vai Tu esi lielāks par mūsu tēvu Jēkabu, kas mums šo aku devis, un pats viņš no tās dzēra un viņa bērni, un viņa dzīvnieki?</verse>
        <verse osisID='John.4.13'>Jēzus atbildēja viņai un sacīja: Ikvienam, kas šo ūdeni dzer, atkal slāpst, bet kas dzers to ūdeni, ko es viņam došu, tam ne mūžam vairs neslāps.</verse>
        <verse osisID='John.4.14'>Bet ūdens, ko es tam došu, kļūs par ūdens avotu, kas verd mūžīgai dzīvei.</verse>
        <verse osisID='John.4.15'>Sieviete sacīja Viņam: Kungs, Dod man šo ūdeni, lai man neslāpst un nav jānāk šurp smelt!</verse>
        <verse osisID='John.4.16'>Jēzus sacīja viņai: Ej, pasauc savu vīru un nāc šurp!</verse>
        <verse osisID='John.4.17'>Sieviete atbildēja un sacīja: Man nav vīra. Jēzus sacīja viņai: Tu pareizi pateici: man nav vīra.</verse>
        <verse osisID='John.4.18'>Jo pieci vīri tev bijuši, bet, kas tev tagad ir, tas nav tavs vīrs. To tu pareizi teici.</verse>
        <verse osisID='John.4.19'>Sieviete Viņam sacīja: Kungs! Redzu, ka Tu esi pravietis.</verse>
        <verse osisID='John.4.20'>Mūsu tēvi lūdza Dievu šinī kalnā, bet jūs sakāt, ka Jeruzaleme ir tā vieta, kur Dievu vajag pielūgt.</verse>
        <verse osisID='John.4.21'>Jēzus sacīja viņai: Sieviet, tici man, ka nāk stunda, kad jūs Tēvu nepielūgsiet ne šinī kalnā, ne Jeruzalemē!</verse>
        <verse osisID='John.4.22'>Jūs pielūdzat, ko nezināt; mēs pielūdzam, ko zinām, jo pestīšana nāk no jūdiem. </verse>
        <verse osisID='John.4.23'>Nāk stunda, un tagad tā ir, kad īstie dievlūdzēji pielūgs Tēvu garā un patiesībā, jo arī Tēvs meklē tādus, kas Viņu pielūdz.</verse>
        <verse osisID='John.4.24'>Dievs ir Gars; un kas Viņu pielūdz, tiem Viņš ir jāpielūdz garā un patiesībā.</verse>
        <verse osisID='John.4.25'>Sieviete sacīja Viņam: Es zinu, ka nāk Mesija (ko sauc Kristus). Kad Viņš atnāks, tad visu mums pasludinās.</verse>
        <verse osisID='John.4.26'>Jēzus sacīja viņai: Es tas esmu, kas ar tevi runā. </verse>
        <verse osisID='John.4.27'>Un tūdaļ atnāca Viņa mācekļi un brīnījās, ka Viņš sarunājas ar sievieti. Tomēr neviens neteica: Ko vēlies? vai: Ko runā ar viņu?</verse>
        <verse osisID='John.4.28'>Tad sieviete atstāja savu ūdenstrauku, aizgāja uz pilsētu un sacīja turienes ļaudīm:</verse>
        <verse osisID='John.4.29'>Nāciet un skatieties cilvēku, kas man visu pateica, ko esmu darījusi! Vai Viņš nav Kristus?</verse>
        <verse osisID='John.4.30'>Tad tie aizgāja no pilsētas un nogāja pie Viņa.</verse>
        <verse osisID='John.4.31'>Tanī laikā mācekļi lūdza Viņu, sacīdami: Rabbi, ēd!</verse>
        <verse osisID='John.4.32'>Bet Viņš tiem sacīja: Man ir barība, ko ēst, ko jūs nepazīstat.</verse>
        <verse osisID='John.4.33'>Tad mācekļi runāja savā starpā: Vai kāds Viņam atnesis ēst?</verse>
        <verse osisID='John.4.34'>Jēzus sacīja viņiem: Mana barība ir izpildīt Tā gribu, kas mani sūtījis, lai es pabeigtu Viņa darbu.</verse>
        <verse osisID='John.4.35'>Vai jūs nesakāt: Vēl četri mēneši, tad nāk pļauja. Lūk, es saku jums: paceliet savas acis un skatiet druvas, jo tās jau baltas pļaujai!</verse>
        <verse osisID='John.4.36'>Un pļāvējs saņem algu un savāc augļus mūžīgai dzīvei, lai kopīgi priecātos sējējs un pļāvējs.</verse>
        <verse osisID='John.4.37'>Jo še piepildās vārds, ka cits ir, kas sēj, un cits, kas pļauj. </verse>
        <verse osisID='John.4.38'>Es jūs sūtīju pļaut to, ko jūs neesat iestrādājuši. Citi strādāja, bet jūs iegājāt viņu darbā.</verse>
        <verse osisID='John.4.39'>Bet daudzi šās pilsētas samarieši ticēja Viņam sievietes vārdu dēļ, kas deva liecību: Viņš man visu pateica, ko biju darījusi. </verse>
        <verse osisID='John.4.40'>Kad samarieši atnāca pie Viņa, tie lūdza Viņu palikt pie tiem, un Viņš palika tur divas dienas.</verse>
        <verse osisID='John.4.41'>Un vēl lielāks vairums uz Viņu ticēja Viņa vārdu dēļ. </verse>
        <verse osisID='John.4.42'>Un viņi sacīja sievietei: Ne jau tavas runas dēļ mēs ticam, jo paši mēs dzirdējām un uzzinājām, ka Viņš ir patiesi pasaules Pestītājs.</verse>
        <verse osisID='John.4.43'>Bet pēc divām dienām Viņš aizgāja no turienes un devās uz Galileju;</verse>
        <verse osisID='John.4.44'>Jo pats Jēzus apliecināja, ka pravietis savā tēvijā netiek cienīts.</verse>
        <verse osisID='John.4.45'>Kad Viņš nonāca Galilejā, tad galilejieši uzņēma Viņu, jo tie visu bija redzējuši, ko Viņš svētkos darīja Jeruzalemē, jo paši bija svētkos.</verse>
        <verse osisID='John.4.46'>Tad Viņš atkal nonāca Galilejas Kānā, kur Viņš ūdeni bija pārvērtis vīnā. Un Kafarnaumā bija kāds galminieks, kura dēls slimoja.</verse>
        <verse osisID='John.4.47'>Šis, izdzirdis, ka Jēzus no Jūdejas atnācis Galilejā, aizgāja pie Viņa un lūdza Viņu atnākt un izdziedināt tā dēlu, jo tas bija pie miršanas.</verse>
        <verse osisID='John.4.48'>Tad Jēzus sacīja viņam: Ja jūs zīmes un brīnumus neredzat, jūs neticat. </verse>
        <verse osisID='John.4.49'>Galminieks sacīja Viņam: Kungs, nāc, iekams mans dēls nav miris!</verse>
        <verse osisID='John.4.50'>Jēzus sacīja viņam: Ej, tavs dēls dzīvo! Cilvēks ticēja vārdiem, ko Jēzus viņam teica, un aizgāja.</verse>
        <verse osisID='John.4.51'>Bet, viņam jau ejot, kalpi atsteidzās tam pretim un ziņoja, sacīdami, ka viņa dēls dzīvo.</verse>
        <verse osisID='John.4.52'>Tad viņš jautāja tiem par stundu, kad tam palicis labāk. Un tie sacīja viņam: Vakar ap septīto stundu drudzis viņu atstāja.</verse>
        <verse osisID='John.4.53'>Tad tēvs noprata, ka tā bija tā stunda, kad Jēzus sacīja viņam: Tavs dēls dzīvo. Un viņš ticēja pats un viss viņa nams. </verse>
        <verse osisID='John.4.54'>Šis bija jau otrs brīnums, ko Jēzus padarīja, atnācis no Jūdejas Galilejā.</verse>
      </chapter>
      <chapter osisID='John.5'>
        <verse osisID='John.5.1'>Pēc tam bija jūdu svētki; un Jēzus aizgāja uz Jeruzalemi.</verse>
        <verse osisID='John.5.2'>Bet Jeruzalemē bija ar piecām pajumtēm Avju dīķis, kas ebrejiski saucas Betsata.</verse>
        <verse osisID='John.5.3'>Tanīs gulēja liels daudzums slimnieku, aklo, klibo un izkaltušo, kas gaidīja ūdens sakustēšanos.</verse>
        <verse osisID='John.5.4'>Bet Kunga eņģelis savulaik nolaidās dīķī; un kas pirmais pēc ūdens sakustēšanās iekāpa dīķī, tas izveseļojās, lai ar kādu slimību viņš neslimotu.</verse>
        <verse osisID='John.5.5'>Bet tur bija kāds cilvēks, kas slimoja trīsdesmit astoņus gadus.</verse>
        <verse osisID='John.5.6'>Jēzus, redzēdams viņu guļam un zinādams, ka tas jau ilgu laiku slimo, sacīja viņam: Vai gribi būt vesels?</verse>
        <verse osisID='John.5.7'>Slimais atbildēja Viņam: Kungs, man nav cilvēka, kas mani ievestu dīķī, kad ūdens sakustas, jo, kamēr es aizeju, cits ieiet pirmais.</verse>
        <verse osisID='John.5.8'>Jēzus sacīja viņam: Celies, ņem savu gultu un staigā.</verse>
        <verse osisID='John.5.9'>Un tūdaļ šis cilvēks izveseļojās, ņēma savu gultu un staigāja. Bet bija sabata diena.</verse>
        <verse osisID='John.5.10'>Tad jūdi sacīja izdziedinātajam: Ir sabats! Tev nav brīv nest savu gultu!</verse>
        <verse osisID='John.5.11'>Viņš tiem atbildēja: Kas mani izdziedināja, tas teica man: ņem savu gultu un staigā!</verse>
        <verse osisID='John.5.12'>Tad tie jautāja viņam: Kas ir tas cilvēks, kas tev sacīja: ņem savu gultu un staigā?</verse>
        <verse osisID='John.5.13'>Bet izdziedinātais nezināja, kas Tas bija, jo Jēzus aizgāja no ļaudīm, kas atradās tanī vietā.</verse>
        <verse osisID='John.5.14'>Vēlāk Jēzus atrada viņu svētnīcā un sacīja tam: Lūk, tu esi izdziedināts; negrēko vairs, lai tev kas ļaunāks nenotiek.</verse>
        <verse osisID='John.5.15'>Tas cilvēks aizgāja un paziņoja jūdiem, ka Jēzus ir tas, kas viņu izdziedināja.</verse>
        <verse osisID='John.5.16'>Tāpēc jūdi vajāja Jēzu, ka Viņš to darīja sabatā. </verse>
        <verse osisID='John.5.17'>Bet Jēzus atbildēja viņiem: Mans Tēvs aizvien darbojas, un es arī darbojos.</verse>
        <verse osisID='John.5.18'>Tāpēc jūdi vēl vairāk meklēja Viņu nonāvēt, ka Viņš ne tikai neievēroja sabatu, bet sauca Dievu par savu Tēvu, pielīdzinādams sevi Dievam. Tad Jēzus atbildēja un sacīja viņiem:</verse>
        <verse osisID='John.5.19'>Patiesi, patiesi es jums saku: Dēls no sevis neko nevar darīt, ja neredzēs Tēvu darām; jo, ko Viņš dara, to tāpat dara arī Dēls.</verse>
        <verse osisID='John.5.20'>Jo Tēvs mīl Dēlu un rāda Viņam visu, ko pats dara, un rādīs Viņam vēl lielākus darbus nekā šos, lai jūs brīnītos.</verse>
        <verse osisID='John.5.21'>Jo kā Tēvs uzmodina miroņus un atdzīvina, tā arī Dēls atdzīvina, kurus vēlas. </verse>
        <verse osisID='John.5.22'>Jo Tēvs netiesā nevienu, bet visu tiesu nodevis Dēlam,</verse>
        <verse osisID='John.5.23'>Lai visi tāpat godātu Dēlu, kā godā Tēvu. Kas Dēlu negodina, tas negodina Tēvu, kas Viņu sūtījis.</verse>
        <verse osisID='John.5.24'>Patiesi, patiesi es jums saku: Kas manus vārdus klausa un tic uz To, kas mani sūtījis, tam ir mūžīgā dzīvība; un viņš tiesā nenāk, bet no nāves pāriet dzīvībā.</verse>
        <verse osisID='John.5.25'>Patiesi, patiesi es jums saku, ka nāk stunda, un tā tagad ir, kad miroņi dzirdēs Dieva Dēla balsi, un tie, kas dzirdēs, dzīvos. </verse>
        <verse osisID='John.5.26'>Jo kā Tēvam ir dzīvība pašam sevī, tā Viņš arī Dēlam devis, lai Viņam būtu dzīvība pašam sevī.</verse>
        <verse osisID='John.5.27'>Un deva Viņam varu tiesāt, jo Viņš ir Cilvēka Dēls.</verse>
        <verse osisID='John.5.28'>Nebrīnieties par to, jo nāk stunda, kurā visi, kas atrodas kapos, dzirdēs Dieva balsi,</verse>
        <verse osisID='John.5.29'>Un izies tie, kas labu darījuši, uz augšāmcelšanos dzīvībai, bet tie, kas ļaunu darījuši, uz augšāmcelšanos tiesai.</verse>
        <verse osisID='John.5.30'>Es pats no sevis nekā nevaru darīt. Kā es dzirdu, tā es tiesāju; un mana tiesa ir taisnīga, jo es nemeklēju savu gribu, bet tā, kas mani sūtījis.</verse>
        <verse osisID='John.5.31'>Ja es pats dodu liecību par sevi, mana liecība nav patiesa.</verse>
        <verse osisID='John.5.32'>Ir Cits, kas liecina par mani; un es zinu, ka liecība, kādu Viņš par mani dod, ir patiesa.</verse>
        <verse osisID='John.5.33'>Jūs sūtījāt pie Jāņa; un viņš deva liecību patiesībai.</verse>
        <verse osisID='John.5.34'>Tomēr es nepieņemu liecību no cilvēka, bet saku šo, lai jūs tiktu pestīti.</verse>
        <verse osisID='John.5.35'>Viņš bija spīdeklis, kas deg un spīd, bet jūs gribējāt īsu laiku līksmoties viņa gaismā.</verse>
        <verse osisID='John.5.36'>Bet man ir lielāka liecība nekā Jāņa: jo darbi, ko Tēvs man deva, lai tos pabeidzu, šie paši darbi, ko es daru, dod liecību par mani, ka Tēvs mani sūtījis.</verse>
        <verse osisID='John.5.37'>Un Tēvs, kas mani sūtījis, pats deva liecību par mani. Bet jūs nekad Viņa balsi neesat dzirdējuši, nedz Viņa seju redzējuši.</verse>
        <verse osisID='John.5.38'>Un Viņa vārds jūsos nav palicējs, jo jūs neticat tam, ko Viņš sūtījis.</verse>
        <verse osisID='John.5.39'>Jūs pētāt Rakstus, jo jūs domājat, ka tajos ir mūžīgā dzīvība; un tie ir, kas liecina par mani.</verse>
        <verse osisID='John.5.40'>Bet jūs negribat nākt pie manis, lai iegūtu dzīvību.</verse>
        <verse osisID='John.5.41'>No cilvēkiem es godu nepieņemu.</verse>
        <verse osisID='John.5.42'>Bet es jūs pazīstu, ka Dieva mīlestības jūsos nav.</verse>
        <verse osisID='John.5.43'>Es atnācu sava Tēva vārdā, un jūs mani nepieņēmāt; ja atnāks cits savā vārdā, to jūs pieņemsiet.</verse>
        <verse osisID='John.5.44'>Kā jūs varat ticēt, cits no cita godu pieņemdami, bet nemeklējat godu, kas nāk no vienīgā Dieva.</verse>
        <verse osisID='John.5.45'>Nedomājiet, ka es jūs apsūdzēšu Tēvam. Ir kas jūs apsūdz - Mozus, uz ko jūs cerat.</verse>
        <verse osisID='John.5.46'>Jo, ja jūs ticētu Mozum, tad jūs ticētu arī man, jo par mani viņš rakstījis (1.Moz.3,15; 22,18; 5.Moz.18,15),</verse>
        <verse osisID='John.5.47'>Bet ja jūs neticat viņa rakstiem, kā jūs ticēsiet maniem vārdiem?</verse>
      </chapter>
      <chapter osisID='John.6'>
        <verse osisID='John.6.1'>Pēc tam Jēzus pārcēlās pāri Galilejas, tas ir, Tibērijas jūrai.</verse>
        <verse osisID='John.6.2'>Un daudz ļaužu sekoja Viņam, jo tie redzēja brīnumus, ko Viņš darīja tiem, kas slimoja.</verse>
        <verse osisID='John.6.3'>Tad Jēzus uzkāpa kalnā un apsēdās tur ar saviem mācekļiem.</verse>
        <verse osisID='John.6.4'>Tuvojās jau Lieldienas, jūdu svētki.</verse>
        <verse osisID='John.6.5'>Kad Jēzus, pacēlis acis, redzēja, ka ļoti daudz ļaužu nāk pie Viņa, tad Viņš sacīja Filipam: Kur pirksim maizi, lai tie paēstu.</verse>
        <verse osisID='John.6.6'>Bet to Viņš sacīja, viņu pārbaudīdams, jo pats zināja, ko darīs.</verse>
        <verse osisID='John.6.7'>Filips atbildēja Viņam: Par divi simts denārijiem nepietiek tiem maizes, lai katrs nedaudz saņemtu.</verse>
        <verse osisID='John.6.8'>Tad viens no Viņa mācekļiem, Andrejs, Sīmaņa Pētera brālis, sacīja Viņam:</verse>
        <verse osisID='John.6.9'>Šeit ir viens zēns, kam piecas miežu maizes un divas zivis; bet kas tas ir tik daudziem?</verse>
        <verse osisID='John.6.10'>Tad Jēzus sacīja: Lieciet ļaudīm novietoties! Bet tanī vietā bija daudz zāles. Tā novietojās skaitā ap peci tūkstoši vīriešu.</verse>
        <verse osisID='John.6.11'>Bet Jēzus, paņēmis maizi un izsacījis pateicību, izdalīja tiem, kas novietojās, tāpat arī zivis, cik tie vēlējās.</verse>
        <verse osisID='John.6.12'>Bet kad tie paēda, Viņš sacīja saviem mācekļiem: Salasiet atlikušās druskas, lai tās neiet bojā.</verse>
        <verse osisID='John.6.13'>Tad viņi savāca un piepildīja divpadsmit grozus druskām, kas no piecām miežu maizēm bija pāri palikušas tiem, kas ēda.</verse>
        <verse osisID='John.6.14'>Tad ļaudis, redzēdami brīnumu, ko padarīja Jēzus, sacīja: Šis patiesi ir pravietis, kam bija jānāk pasaulē.</verse>
        <verse osisID='John.6.15'>Bet Jēzus, nomanīdams to, ka tie nāks, lai Viņu ar varu ņemtu un ieceltu par ķēniņu, aizgāja atkal viens pats kalnā.</verse>
        <verse osisID='John.6.16'>Bet kad jau vakars metās, Viņa mācekļi aizgāja pie jūras.</verse>
        <verse osisID='John.6.17'>Un viņi, iekāpuši laivā, cēlās pāri jūrai uz Kafarnaumu. Un iestājās jau tumsa, bet Jēzus vēl nenāca pie viņiem.</verse>
        <verse osisID='John.6.18'>Bet jūra, pūšot stipram vējam, bangojās.</verse>
        <verse osisID='John.6.19'>Kad viņi divdesmit piecas vai trīsdesmit stadijas bija noairējuši, tie redzēja Jēzu pa jūru staigājam un laivai tuvojamies, un viņi izbijās.</verse>
        <verse osisID='John.6.20'>Bet Viņš tiem sacīja: Es esmu, nebīstieties!</verse>
        <verse osisID='John.6.21'>Tad tie viņu gribēja uzņemt Viņu laivā, bet laiva tūdaļ sasniedza zemi, kurp tie brauca.</verse>
        <verse osisID='John.6.22'>Ļaudis, kas stāvēja viņpus jūras, otrā dienā uzzināja, ka tur citas laivas nav bijis, kā tikai viena, un ka Jēzus nav iekāpis laivā kopā ar saviem mācekļiem, bet mācekļi aizbraukuši vieni paši.</verse>
        <verse osisID='John.6.23'>Bet citas laivas nāca no  Tibērijas tuvu tai vietai, kur viņi, pateikdamies Kungam, ēda maizi.</verse>
        <verse osisID='John.6.24'>Kad ļaudis redzēja, ka tur nav ne Jēzus, ne Viņa mācekļu, tie iekāpa laivās un brauca uz Kafarnaumu, lai meklētu Jēzu. </verse>
        <verse osisID='John.6.25'>Un tie, atraduši Viņu viņpus jūras, sacīja Viņam: Rabbi! Kad Tu šeit atnāci?</verse>
        <verse osisID='John.6.26'>Jēzus viņiem atbildēja, sacīdams: Patiesi, patiesi es jums saku: jūs meklējat mani nevis tāpēc, ka redzējāt brīnumus, bet tāpēc, ka baudījāt maizi un paēdāt. </verse>
        <verse osisID='John.6.27'>Necentieties pēc iznīkstošās barības, bet pēc tādas, kas paliek mūžīgai dzīvei, ko Cilvēka Dēls jums dos, jo Viņu Dievs Tēvs apzīmogojis.</verse>
        <verse osisID='John.6.28'>Tad tie Viņam sacīja: Kas mums jādara, lai darītu Dieva darbus?</verse>
        <verse osisID='John.6.29'>Tad Jēzus atbildēja viņiem, sacīdams: Tas ir Dieva darbs, lai jūs ticētu uz to, ko Viņš sūtījis.</verse>
        <verse osisID='John.6.30'>Tad tie sacīja Viņam: Kādu zīmi tad Tu dod, lai mēs redzētu un ticētu Tev? Ko Tu darīsi?</verse>
        <verse osisID='John.6.31'>Mūsu tēvi ēda mannu tuksnesī, kā tas rakstīts: maizi no debesīm Viņš deva tiem ēst (2.Moz.16,15; 4.Moz.11,7; Ps.77).</verse>
        <verse osisID='John.6.32'>Tad Jēzus tiem sacīja: Patiesi, patiesi es jums saku: ne Mozus jums deva maizi no debesīm, bet mans Tēvs dod jums patieso debessmaizi.</verse>
        <verse osisID='John.6.33'>Jo Dieva maize ir tā, kas nāk no debesīm un pasaulei dod dzīvību.</verse>
        <verse osisID='John.6.34'>Tad tie Viņam sacīja: Kungs, dod mums vienmēr šo maizi!</verse>
        <verse osisID='John.6.35'>Bet Jēzus viņiem sacīja: Es esmu dzīvības maize; kas pie manis nāk, tas neizsalks; un kas uz mani tic, tam neslāps nekad.</verse>
        <verse osisID='John.6.36'>Bet es jums to esmu teicis: jūs mani gan redzējāt, bet neticat.</verse>
        <verse osisID='John.6.37'>Visi, ko Tēvs man dod, nāks pie manis; un kas pie manis nāk, to es laukā nedzīšu.</verse>
        <verse osisID='John.6.38'>Jo es esmu nācis no debesīm ne tādēļ, lai izpildītu savu gribu, bet Tā gribu, kas mani sūtījis.</verse>
        <verse osisID='John.6.39'>Bet šis ir Tēva prāts, kas mani sūtījis, lai no visa, ko Viņš man devis, es nekā nepazaudētu, bet to uzmodinātu pastarā dienā.</verse>
        <verse osisID='John.6.40'>Jo šī ir mana Tēva vēlēšanās, kas mani sūtījis, lai katrs, kas Dēlu redz un uz Viņu tic, iemantotu mūžīgo dzīvi; un es viņu uzmodināšu pastarā dienā.</verse>
        <verse osisID='John.6.41'>Tad jūdi kurnēja pret Viņu tāpēc, ka Viņš sacīja: Es esmu dzīvā maize, kas no debesīm nākusi.</verse>
        <verse osisID='John.6.42'>Un viņi sacīja: Vai šis nav Jēzus, Jāzepa dēls, kura tēvu mēs pazīstam? Kā tad Viņš saka: Es esmu nācis no debesīm?</verse>
        <verse osisID='John.6.43'>Tad Jēzus atbildēja viņiem, sacīdams: Nekurniet savā starpā!</verse>
        <verse osisID='John.6.44'>Neviens nevar pie manis nākt, ja Tēvs, kas mani sūtījis, nevelk viņu; un es to uzmodināšu pastarā dienā.</verse>
        <verse osisID='John.6.45'>Ir rakstīts praviešos: Un visi būs Dieva mācīti. Ikviens, kas no Tēva dzirdējis un mācījies, nāk pie manis (Is.54,13).</verse>
        <verse osisID='John.6.46'>Nevis ka Tēvu kāds būtu redzējis. Tikai Tas, kas no Dieva ir, Tas Tēvu ir redzējis.</verse>
        <verse osisID='John.6.47'>Patiesi, patiesi es jums saku: Kas uz mani tic, tam ir mūžīgā dzīvošana. </verse>
        <verse osisID='John.6.48'>Es esmu dzīvības maize.</verse>
        <verse osisID='John.6.49'>Jūsu tēvi ēda mannu tuksnesī un nomira. </verse>
        <verse osisID='John.6.50'>Šī ir maize, kas no debesīm nākusi, lai katrs, kas no tās ēd, nemirtu.</verse>
        <verse osisID='John.6.51'>Es esmu dzīvā maize, kas no debesīm nākusi.</verse>
        <verse osisID='John.6.52'>Ja kas ēdīs no.šīs maizes, tas dzīvos mūžīgi; un maize, ko es jums došu, ir mana Miesa pasaulei par dzīvību.</verse>
        <verse osisID='John.6.53'>Tad jūdi strīdējās savā starpā, sacīdami: kā Viņš mums var dot ēst savu miesu?</verse>
        <verse osisID='John.6.54'>Bet Jēzus tiem sacīja: Patiesi, patiesi es jums saku: ja jūs Cilvēka Dēla Miesu neēdīsiet un Viņa Asinis nedzersiet, tad jūsos nebūs dzīvības.</verse>
        <verse osisID='John.6.55'>Kas manu Miesu ēd un manas Asinis dzer, tam ir mūžīgā dzīvība; un es viņu uzmodināšu pastarā dienā;</verse>
        <verse osisID='John.6.56'>Jo mana Miesa ir patiess ēdiens, un manas Asinis ir patiess dzēriens.</verse>
        <verse osisID='John.6.57'>Kas manu Miesu bauda un manas Asinis dzer, tas paliek manī un es viņā.</verse>
        <verse osisID='John.6.58'>Kā mani sūtījis dzīvais Tēvs un es dzīvoju Tēva labad, tā tie, kas mani bauda, dzīvos manis labad.</verse>
        <verse osisID='John.6.59'>Šī ir maize, kas nākusi no debesīm. Ne tā, kā jūsu tēvi ēda mannu un nomira. Kas šo maizi ēd, tas dzīvos mūžīgi.</verse>
        <verse osisID='John.6.60'>To Viņš teica Kafarnaumā, mācīdams sinagogā.</verse>
        <verse osisID='John.6.61'>Tad daudzi no Viņa mācekļiem, to dzirdēdami, sacīja: Smaga ir šī runa, kas var to klausīties?</verse>
        <verse osisID='John.6.62'>Bet Jēzus, zinādams sevī, ka Viņa mācekļi kurn par to, sacīja tiem: Vai tas jūs apgrēcina?</verse>
        <verse osisID='John.6.63'>Bet ja jūs redzēsiet Cilvēka Dēlu uzejam tur, kur Viņš iepriekš bija?</verse>
        <verse osisID='John.6.64'>Gars ir tas, kas atdzīvina, miesa neder nekam. Vārdi, ko es jums runāju, ir gars un dzīvība.</verse>
        <verse osisID='John.6.65'>Bet starp jums ir daži neticīgie; jo Jēzus zināja no sākuma, kas ir neticīgie un kas Viņu nodos.</verse>
        <verse osisID='John.6.66'>Un Viņš sacīja: Tāpēc es jums teicu, ka neviens nevar nākt pie manis, ja tas viņam nebūs dots no mana Tēva.</verse>
        <verse osisID='John.6.67'>No šī laika daudzi Viņa mācekļi atkāpās un vairs nestaigāja Viņam līdz.</verse>
        <verse osisID='John.6.68'>Tad Jēzus sacīja tiem divpadsmit: Vai arī jūs gribat aiziet?</verse>
        <verse osisID='John.6.69'>Tad Sīmanis Pēteris atbildēja Viņam: Kungs, pie kā lai mēs ejam? Pie Tevis ir mūžīgās dzīves vārdi.</verse>
        <verse osisID='John.6.70'>Un mēs esam ticējuši un atzinuši, ka Tu esi Kristus, Dieva Dēls.</verse>
        <verse osisID='John.6.71'>Jēzus atbildēja viņiem: Vai ne divpadsmit es jūs esmu izredzējis? Bet viens no jums ir velns.</verse>
        <verse osisID='John.6.72'>Viņš runāja par Jūdasu Iskariotu, Sīmaņa dēlu, jo šis bija tas, kas Viņu nodos, lai gan bija viens no tiem divpadsmit.</verse>
      </chapter>
      <chapter osisID='John.7'>
        <verse osisID='John.7.1'>Pēc tam Jēzus staigāja pa Galileju, jo Viņš negribēja apmeklēt Jūdeju, tāpēc ka jūdi meklēja Viņu nonāvēt.</verse>
        <verse osisID='John.7.2'>Bet jūdu būdiņu svētki (Scenopegia) bija ļoti tuvu.</verse>
        <verse osisID='John.7.3'>Tad Tā brāļi sacīja Viņam: Aizej no šejienes un dodies uz Jūdeju, lai arī Tavi mācekļi redz Tavus darbus, ko Tu dari.</verse>
        <verse osisID='John.7.4'>Neviens taču neko nedara slepenībā, bet katrs grib būt ievērojams. Ja Tu to dari, tad atklāj sevi pasaulei. </verse>
        <verse osisID='John.7.5'>Jo pat Viņa brāļi neticēja Viņam. </verse>
        <verse osisID='John.7.6'>Tad uz to Jēzus sacīja viņiem: mans laiks vēl nav pienācis, bet jūsu laiks vienmēr ir klāt. </verse>
        <verse osisID='John.7.7'>Pasaule nevar jūs ienīst, bet mani nīst, jo es liecinu par to, ka tās darbi ir ļauni. </verse>
        <verse osisID='John.7.8'>Jūs ejiet šajos svētkos, bet es vēl neeju šajos svētkos, jo mans laiks vēl nav piepildījies. </verse>
        <verse osisID='John.7.9'>To pateicis, Viņš palika Galilejā.</verse>
        <verse osisID='John.7.10'>Bet, kad Viņa brāļi bija aizgājuši, tad arī Viņš aizgāja svētkos ne atklāti, bet it kā slepeni.</verse>
        <verse osisID='John.7.11'>Bet jūdi meklēja Viņu svētkos un sacīja: Kur Viņš ir?</verse>
        <verse osisID='John.7.12'>Un daudz kurnēšanas bija ļaudīs par Viņu; jo vieni sacīja: Viņš ir labs, bet citi teica: Nē, Viņš maldina ļaudis. </verse>
        <verse osisID='John.7.13'>Tomēr neviens, bīdamies jūdu, nerunāja par Viņu atklāti. </verse>
        <verse osisID='John.7.14'>Bet kad svētki bija jau pusē, Jēzus iegāja svētnīcā un mācīja.</verse>
        <verse osisID='John.7.15'>Bet jūdi brīnījās un sacīja: Kā Viņš, nemācīts būdams, zina Rakstus?</verse>
        <verse osisID='John.7.16'>Jēzus viņiem atbildēja, sacīdams: Mana mācība nav mana, bet Tā, kas mani sūtījis.</verse>
        <verse osisID='John.7.17'>Ja kāds vēlas Viņa gribu pildīt, tas no mācības sapratīs, vai tā no Dieva, vai es runāju pats no sevis. </verse>
        <verse osisID='John.7.18'>Kas runā pats no sevis, tas meklē sev godu; bet kas meklē Tā godu, kas mani sūtījis, tas ir patiess un netaisnības viņā nav.</verse>
        <verse osisID='John.7.19'>Vai Mozus nedeva jums bauslību? Bet neviens no jums nepilda bauslību. </verse>
        <verse osisID='John.7.20'>Kāpēc jūs meklējat mani nonāvēt? Ļaudis atbildēja, sacīdami: Ļaunais gars Tevi apsēdis: kas meklē Tevi nogalināt?</verse>
        <verse osisID='John.7.21'>Jēzus atbildēja un sacīja viņiem: Vienu darbu es padarīju, un jūs visi brīnāties.</verse>
        <verse osisID='John.7.22'>Tāpēc Mozus deva jums apgraizīšanu, lai gan tā nav no Mozus, bet no tēviem; un jūs sabatā apgraizāt cilvēku.</verse>
        <verse osisID='John.7.23'>Ja cilvēks sabatā saņem apgraizīšanu un Mozus bauslība netiek pārkāpta, ko tad jūs dusmojaties uz mani, ka es sabatā izdziedināju visu cilvēku?</verse>
        <verse osisID='John.7.24'>Netiesājiet pēc ārienes, bet spriediet taisnīgu tiesu!</verse>
        <verse osisID='John.7.25'>Tad daži no jeruzlemiešiem sacīja: Vai šis nav Tas, ko meklē nonāvēt?</verse>
        <verse osisID='John.7.26'>Un, lūk, Viņš runā atklāti, un tie Viņam nekā nesaka. Vai priekšnieki tiešām pārliecinājušies, ka Viņš ir Kristus?</verse>
        <verse osisID='John.7.27'>Un mēs zinām Viņu, no kurienes Viņš; bet kad nāks Kristus, neviens nezinās, no kurienes Viņš.</verse>
        <verse osisID='John.7.28'>Tad Jēzus sauca, svētnīcā mācīdams, un sacīja: Jūs pazīstat mani un zināt, no kurienes es esmu nācis. Ir viens Patiesīgais, kas mani sūtījis, kuru jūs nepazīstat.</verse>
        <verse osisID='John.7.29'>Es Viņu pazīstu, jo es esmu no Viņa, un Viņš mani sūtīja.</verse>
        <verse osisID='John.7.30'>Tad tie meklēja Viņu satvert, bet neviens Viņam rokas nepielika, jo vēl Viņa stunda nebija pienākusi.</verse>
        <verse osisID='John.7.31'>Bet daudzi no ļaudīm ticēja Viņam un sacīja: Kad atnāks Kristus, vai Viņš padarīs vairāk brīnumu, nekā Šis dara?</verse>
        <verse osisID='John.7.32'>Farizeji dzirdēja ļaudis tā par Viņu runājam; un priekšnieki un farizeji sūtīja kalpus, lai Viņu aizturētu.</verse>
        <verse osisID='John.7.33'>Tad Jēzus sacīja viņiem: Vēl neilgi man ar jums būt, un tad aiziešu pie Tā, kas mani sūtījis. </verse>
        <verse osisID='John.7.34'>Jūs mani meklēsiet, bet neatradīsiet, jo kur es esmu, tur jūs nevarat nākt.</verse>
        <verse osisID='John.7.35'>Tad jūdi savstarpēji sarunājās: Kur Viņš grib iet, ka mēs Viņu neatradīsim? Vai Viņš ies pie izklīdušajiem starp pagāniem un mācīs pagānus?</verse>
        <verse osisID='John.7.36'>Kas tā par runu, ko Viņš teica: jūs mani meklēsiet un neatradīsiet, un kur es esmu, tur jūs nevarat nākt?</verse>
        <verse osisID='John.7.37'>Bet beidzamajā lielajā svētku dienā Jēzus stāvēja un sauca, sacīdams: Kam slāpst, lai nāk pie manis un dzer!</verse>
        <verse osisID='John.7.38'>Kas uz mani tic, no tā iekšienes, kā sacīts Rakstos, plūdīs dzīvā ūdens straumes (Is.12,3).</verse>
        <verse osisID='John.7.39'>Bet to Viņš sacīja par Garu, ko saņems tie, kas uz Viņu tic, jo Gars vēl nebija dots, tāpēc ka Jēzus vēl nebija pagodināts. </verse>
        <verse osisID='John.7.40'>Kad daži no ļaudīm dzirdēja Viņa runu, tie sacīja: Patiesi Viņš ir pravietis.</verse>
        <verse osisID='John.7.41'>Citi sacīja: Viņš ir Kristus. Bet citi teica: Vai Kristus nāk no Galilejas?</verse>
        <verse osisID='John.7.42'>Vai Rakstos nav sacīts, ka Kristus nāk no Dāvida cilts un no Betlēmes miesta, kur bija Dāvids?</verse>
        <verse osisID='John.7.43'>Tā ļaudīs izcēlās šķelšanās Viņa dēļ.</verse>
        <verse osisID='John.7.44'>Un daži no tiem gribēja Viņu apcietināt, bet rokas neviens Viņam nepielika.</verse>
        <verse osisID='John.7.45'>Tad kalpi atgriezās pie augstajiem priesteriem un farizejiem; un tie sacīja viņiem: Kāpēc jūs Viņu neatvedāt?</verse>
        <verse osisID='John.7.46'>Kalpotāji atbildēja: Nekad cilvēks nav tā runājis, kā šis Cilvēks.</verse>
        <verse osisID='John.7.47'>Tad farizeji atbildēja viņiem: Vai arī jūs esat apmāti?</verse>
        <verse osisID='John.7.48'>Vai tad kāds no priekšniekiem un farizejiem tic uz Viņu?</verse>
        <verse osisID='John.7.49'>Bet šis pūlis, kas nezina bauslību, lai ir nolādēts!</verse>
        <verse osisID='John.7.50'>Nikodēms, kas bija viens no tiem, kas naktī bija nācis pie Viņa, sacīja tiem: </verse>
        <verse osisID='John.7.51'>Vai mūsu likums tiesā cilvēku, ja iepriekš neuzklausa viņu pašu un neuzzina, ko viņš darījis?</verse>
        <verse osisID='John.7.52'>Tie atbildēja viņam, sacīdami: Vai arī tu esi galilejietis? Izpēti Rakstus un redzēsi, ka no Galilejas nenāk pravietis.</verse>
        <verse osisID='John.7.53'>Un tie atgriezās katrs savās mājās.</verse>
      </chapter>
      <chapter osisID='John.8'>
        <verse osisID='John.8.1'>Bet Jēzus aizgāja uz Olīvkalnu.</verse>
        <verse osisID='John.8.2'>Un agri rītā Viņš atkal atnāca svētnīcā, un visa tauta sanāca pie Viņa. Un Viņš apsēdās un mācīja tos.</verse>
        <verse osisID='John.8.3'>Te rakstu mācītāji un farizeji atveda sievieti, pieķertu laulības pārkāpšanā, un to vidū nostādījuši,</verse>
        <verse osisID='John.8.4'>Sacīja Viņam: Mācītāj, šī sieviete tikko pieķerta laulības pārkāpšanā.</verse>
        <verse osisID='John.8.5'>Bet Mozus bauslībā mums pavēlējis tādu sievieti nomētāt akmeņiem. Ko Tu saki? (3.Moz.20,10).</verse>
        <verse osisID='John.8.6'>To tie sacīja, Viņu kārdinādami, lai varētu Viņu apsūdzēt. Bet Jēzus, uz priekšu noliecies, ar pirkstu rakstīja smiltīs.</verse>
        <verse osisID='John.8.7'>Kad nu tie turpināja Viņam jautāt, Viņš piecēlies sacīja tiem: Kas no jums bez grēka, lai pirmais met akmeni uz viņu! (5.Moz.17,7).</verse>
        <verse osisID='John.8.8'>Un Viņš, atkal noliecies, rakstīja zemē.</verse>
        <verse osisID='John.8.9'>Bet tie, to dzirdējuši, sākot ar vecākajiem, cits pēc cita aizgāja. Palika Jēzus viens un sieviete, vidū stāvot.</verse>
        <verse osisID='John.8.10'>Tad Jēzus piecēlies sacīja viņai: Sieviet, kur ir tie, kas tevi apsūdzēja? Vai neviens tevi nepazudināja?</verse>
        <verse osisID='John.8.11'>Viņa sacīja: Neviens, Kungs! Tad Jēzus teica tai: Arī es tevi nepazudināšu. Ej un negrēko vairs! </verse>
        <verse osisID='John.8.12'>Tad Jēzus atkal runāja un sacīja tiem: Es esmu pasaules gaisma; kas man seko, tas nestaigā tumsā, bet iegūs dzīvības gaismu. </verse>
        <verse osisID='John.8.13'>Bet farizeji sacīja Viņam: Tu liecini pats par sevi; tava liecība nav patiesa.</verse>
        <verse osisID='John.8.14'>Jēzus atbildēja viņiem, sacīdams: Un ja es liecinu pats par sevi, tad mana liecība ir pareiza, jo es zinu, no kurienes nāku un kur eju; bet jūs nezināt, no kurienes es nāku un kur eju.</verse>
        <verse osisID='John.8.15'>Jūs tiesājat miesīgi; es netiesāju nevienu. </verse>
        <verse osisID='John.8.16'>Un ja es tiesāju, mans lēmums ir pareizs, jo es neesmu viens, bet es un Tēvs, kas mani sūtījis.</verse>
        <verse osisID='John.8.17'>Un jūsu bauslībā rakstīts, ka divu cilvēku liecība ir pareiza (5.Moz.17,6; 19,15).</verse>
        <verse osisID='John.8.18'>Es esmu, kas liecību dod pats par sevi, un par mani liecina Tēvs, kas mani sūtījis.</verse>
        <verse osisID='John.8.19'>Tad tie sacīja Viņam: Kur ir tavs Tēvs? Jēzus atbildēja: Ne jūs mani pazīstat, ne manu Tēvu. Ja jūs mani pazītu, tad pazītu arī manu Tēvu.</verse>
        <verse osisID='John.8.20'>Šos vārdus Jēzus, mācīdams svētnīcā, teica pie upura lādes; un neviens Viņu neapcietināja, jo Viņa stunda vēl nebija pienākusi. </verse>
        <verse osisID='John.8.21'>Tad Jēzus atkal viņiem sacīja: Es aizeju, un jūs meklēsiet mani un savā grēkā nomirsiet. Kur es eju, tur jūs nevarat nākt.</verse>
        <verse osisID='John.8.22'>Tad jūdi teica: Vai Viņš sevi nonāvēs, ka Viņš sacīja: Kur es eju, tur jūs nevarat nākt?</verse>
        <verse osisID='John.8.23'>Un Viņš tiem sacīja: Jūs esat no šīs zemes, es esmu no augšienes. Jūs esat no šīs pasaules, es neesmu no šīs pasaules.</verse>
        <verse osisID='John.8.24'>Tāpēc es jums sacīju, ka jūs nomirsiet savos grēkos; jo ja jūs neticēsiet, ka es tas esmu, jūs nomirsiet savos grēkos.</verse>
        <verse osisID='John.8.25'>Tad tie sacīja Viņam: Kas Tu esi? Jēzus viņiem atbildēja: Sākums, kas arī ar jums runā. </verse>
        <verse osisID='John.8.26'>Daudz man par jums jārunā un jātiesā, bet Tas, kas mani sūtījis, ir patiess; un es runāju pasaulei to, ko esmu no Viņa dzirdējis. </verse>
        <verse osisID='John.8.27'>Un tie nesaprata, ka Viņš Dievu sauca par savu Tēvu.</verse>
        <verse osisID='John.8.28'>Tad Jēzus sacīja viņiem: Kad jūs paaugstināsiet Cilvēka Dēlu, tad jūs atzīsiet, ka es tas esmu; un es pats no sevis nekā nedaru un runāju tikai to, ko Tēvs man mācījis.</verse>
        <verse osisID='John.8.29'>Un Tas, kas mani sūtījis, ir ar mani; un Viņš nav atstājis mani vienu, jo es vienmēr daru to, kas Viņam labpatīk.</verse>
        <verse osisID='John.8.30'>Kad Viņš tā runāja, daudzi ticēja Viņam.</verse>
        <verse osisID='John.8.31'>Tad Jēzus sacīja tiem jūdiem, kas Viņam ticēja: Ja jūs pastāvēsiet manā mācībā, tad patiesi jūs būsiet mani mācekļi.</verse>
        <verse osisID='John.8.32'>Un jūs atzīsiet patiesību, un patiesība darīs jūs brīvus. </verse>
        <verse osisID='John.8.33'>Tie Viņam atbildēja: Mēs esam Ābrahama pēcnācēji un nekad nevienam neesam vergojuši, kā tad Tu saki: jūs būsiet brīvi?</verse>
        <verse osisID='John.8.34'>Jēzus atbildēja viņiem: Patiesi, patiesi es jums saku: ikviens, kas grēku dara, ir grēka vergs.</verse>
        <verse osisID='John.8.35'>Vergs nepaliek mājās mūžīgi, bet dēls paliek mūžīgi.</verse>
        <verse osisID='John.8.36'>Ja tad Dēls jūs atbrīvos, jūs patiesi būsiet brīvi.</verse>
        <verse osisID='John.8.37'>Zinu, ka jūs esat Ābrahama Dēli, bet jūs meklējat mani nonāvēt, tāpēc ka jūs manus vārdus neaptverat.</verse>
        <verse osisID='John.8.38'>Es runāju to, ko esmu redzējis pie sava Tēva; un jūs darāt to, ko redzējāt pie sava tēva.</verse>
        <verse osisID='John.8.39'>Tie atbildēja Viņam, sacīdami: Mūsu tēvs ir Ābrahams. Jēzus viņiem sacīja: Ja jūs esat Ābrahama bērni, tad dariet Ābrahama darbus!</verse>
        <verse osisID='John.8.40'>Bet jūs tagad tiecaties nonāvēt mani, Cilvēku, kas jums teicu patiesību, ko dzirdēju no Dieva. To Ābrahams nedarīja.</verse>
        <verse osisID='John.8.41'>Jūs darāt savu tēvu darbus. Tad tie sacīja Viņam: Mēs neesam netiklībā dzimuši, mums ir viens Tēvs, Dievs!</verse>
        <verse osisID='John.8.42'>Jēzus viņiem sacīja: Ja Dievs būtu jūsu tēvs, tad jūs mani mīlētu, jo es esmu izgājis un nāku no Dieva. Jo es neesmu nācis no sevis, bet Viņš mani ir sūtījis.</verse>
        <verse osisID='John.8.43'>Kāpēc jūs nesaprotat manu runu? Tāpēc, ka jūs neesat spējīgi klausīties manos vārdos. </verse>
        <verse osisID='John.8.44'>Jūsu tēvs ir velns; un jūs gribat darīt sava tēva kārības. Tas sākumā ir bijis slepkava un nepastāv patiesībā, jo viņā patiesības nav. Melus runādams, viņš runā savu, jo viņš ir melis un meļu tēvs.</verse>
        <verse osisID='John.8.45'>Bet kad runāju patiesību, jūs neticat man. </verse>
        <verse osisID='John.8.46'>Kas no jums man var pārmest grēku? Ja es jums runāju patiesību, kāpēc jūs neticat man?</verse>
        <verse osisID='John.8.47'>Kas ir no Dieva, tas Dieva vārdus dzird. Jūs tāpēc nedzirdat, ka neesat no Dieva.</verse>
        <verse osisID='John.8.48'>Tad jūdi Viņam atbildēja, sacīdami: Vai mēs labi nesakām, ka Tu esi samarietis un ka Tevī ir ļaunais gars?</verse>
        <verse osisID='John.8.49'>Jēzus atbildēja: Manī ļaunā gara nav, bet es godinu savu Tēvu, bet jūs man darāt negodu. </verse>
        <verse osisID='John.8.50'>Bet es savu godu nemeklēju; ir Kas meklē un tiesā.</verse>
        <verse osisID='John.8.51'>Patiesi, patiesi es jums saku: Ja kas manus vārdus izpildīs, tas nāves mūžam neredzēs.</verse>
        <verse osisID='John.8.52'>Tad jūdi sacīja: Tagad mēs zinām, ka Tevī ir ļaunais gars. Ābrahams un pravieši nomira, bet Tu saki: kas manus vārdus pildīs, tas nāvi mūžam nebaudīs.</verse>
        <verse osisID='John.8.53'>Vai Tu esi lielāks nekā mūsu tēvs Ābrahams, kas miris? Arī pravieši miruši. Par ko Tu sevi turi?</verse>
        <verse osisID='John.8.54'>Jēzus atbildēja: Ja es sevi godinu, mans gods nav nekas. Tas ir mans Tēvs, kas mani godina, par ko jūs sakāt, ka Viņš ir jūsu Dievs.</verse>
        <verse osisID='John.8.55'>Un jūs Viņu nepazīstat, bet es Viņu zinu. Un ja es sacītu, ka es Viņu nezinu, tad es būtu jums līdzīgs melis. Bet es Viņu pazīstu un pildu Viņa vārdu.</verse>
        <verse osisID='John.8.56'>Jūsu Tēvs Ābrahams priecājās, ka viņš redzēs manu dienu. Viņš redzēja un gavilēja (1.Moz.18,18; 22,18). </verse>
        <verse osisID='John.8.57'>Tad jūdi sacīja Viņam, Tev vēl nav piecdesmit gadu, un Tu esi Ābrahamu redzējis?</verse>
        <verse osisID='John.8.58'>Jēzus viņiem sacīja: Patiesi, patiesi es jums saku: pirms nekā Ābrahams bija, es esmu. </verse>
        <verse osisID='John.8.59'>Tad viņi pacēla akmeņus, lai mestu Viņam, bet Jēzus paslēpās un izgāja no svētnīcas.</verse>
      </chapter>
      <chapter osisID='John.9'>
        <verse osisID='John.9.1'>Un Jēzus, garām iedams, ieraudzīja cilvēku, kas no dzimšanas bija neredzīgs.</verse>
        <verse osisID='John.9.2'>Un mācekļi jautāja Viņam: Rabbi, kas ir grēkojis: viņš pats vai viņa vecāki, ka tas neredzīgs piedzimis?</verse>
        <verse osisID='John.9.3'>Jēzus atbildēja: Ne viņš grēkojis, ne viņa vecāki, bet Dieva darbiem jāparādās viņā.</verse>
        <verse osisID='John.9.4'>Kamēr ir diena, man jāstrādā Tā darbus, kas mani sūtījis. Nāk nakts, kad neviens nevar strādāt. </verse>
        <verse osisID='John.9.5'>Kamēr es esmu pasaulē, es esmu pasaules gaisma. </verse>
        <verse osisID='John.9.6'>To teicis, Viņš spļāva zemē un taisīja javu no siekalām, un zieda javu uz viņa acīm,</verse>
        <verse osisID='John.9.7'>Un sacīja viņam: Ej, mazgājies Siloe (t.i. tulkojumā “sūtītais”) dīķī! Viņš aizgāja, nomazgājās un atnāca redzīgs.</verse>
        <verse osisID='John.9.8'>Tad kaimiņi un tie, kas redzēja viņu iepriekš ubagojam, sacīja: Vai šis nav tas, kas sēdēja un ubagoja? Daži teica: Šis ir tas.</verse>
        <verse osisID='John.9.9'>Bet citi: Nē, tas līdzīgs viņam. Viņš pats sacīja: Es tas esmu. </verse>
        <verse osisID='John.9.10'>Tad tie viņam sacīja: Kā tavas acis tika atvērtas?</verse>
        <verse osisID='John.9.11'>Viņš atbildēja: Tas Cilvēks, kuru sauc Jēzus, iztaisīja javu un nozieda manas acis, un sacīja man: ej pie Siloe dīķa un nomazgājies. Es aizgāju, nomazgājos un redzu. </verse>
        <verse osisID='John.9.12'>Un tad tie sacīja viņam: Kur Viņš ir? Viņš teica: Nezinu. </verse>
        <verse osisID='John.9.13'>Tad viņi aizveda to, kas bija neredzīgs, pie farizejiem.</verse>
        <verse osisID='John.9.14'>Bet bija sabats, kad Jēzus iztaisīja javu un atvēra viņa acis.</verse>
        <verse osisID='John.9.15'>Tad farizeji viņam atkal jautāja, kā viņš kļuvis redzīgs. Bet tas tiem sacīja: Viņš uzlika uz manām acīm javu, es nomazgājos un redzu.</verse>
        <verse osisID='John.9.16'>Tad daži no farizejiem sacīja: Šis cilvēks, kas sabatu neievēro, nav no Dieva. Bet citi teica: Kā var grēcīgs cilvēks darīt tādus brīnumus? Un starp viņiem izcēlās šķelšanās. </verse>
        <verse osisID='John.9.17'>Tad viņi atkal sacīja neredzīgajam: Ko tu saki par To, kas atvēra tavas acis? Un tas sacīja: Viņš ir pravietis. </verse>
        <verse osisID='John.9.18'>Bet tad jūdi neticēja tam, ka viņš bijis neredzīgs un kļuvis redzīgs, iekams neatsauca redzi atguvušā vecākus. </verse>
        <verse osisID='John.9.19'>Un jautāja tiem, sacīdami: Vai šis ir jūsu dēls, par kuru jūs sakāt, ka viņš akls dzimis? Kā tad viņš tagad redz?</verse>
        <verse osisID='John.9.20'>Viņa vecāki atbildēja tiem, sacīdami: Mēs zinām, ka šis ir mūsu dēls un ka viņš neredzīgs piedzima;</verse>
        <verse osisID='John.9.21'>Bet kā viņš tagad redz, mēs nezinām, un kas atvēra viņa acis, arī nezinām. Jautājiet viņam pašam, viņš ir pilngadīgs, lai saka pats par sevi!</verse>
        <verse osisID='John.9.22'>Tā viņa vecāki runāja tāpēc, ka baidījās no jūdiem, jo jūdi jau bija sazvērējušies, lai to, kas atzītu Viņu par Kristu, izslēgtu no sinagogas.</verse>
        <verse osisID='John.9.23'>Tāpēc viņa vecāki sacīja: viņš pilngadīgs, jautājiet viņam pašam!</verse>
        <verse osisID='John.9.24'>Tad viņi atkal atsauca cilvēku, kas bija bijis neredzīgs, un sacīja viņam: Dod Dievam godu! Mēs zinām, ka šis Cilvēks ir grēcinieks!</verse>
        <verse osisID='John.9.25'>Tad viņš tiem teica: Vai Viņš ir grēcinieks, to es nezinu. Vienu zinu, ka es biju akls un tagad redzu.</verse>
        <verse osisID='John.9.26'>Tie viņam sacīja: Ko Viņš tev darīja? Kā Viņš atvēra tavas acis?</verse>
        <verse osisID='John.9.27'>Viņš tiem atbildēja: Es jums jau sacīju, un jūs dzirdējāt. Kāpēc jūs to vēlreiz gribat dzirdēt? Vai arī jūs gribat kļūt Viņa mācekļi?</verse>
        <verse osisID='John.9.28'>Tad tie lādēja viņu un sacīja: Tu esi Viņa māceklis, bet mēs esam Mozus mācekļi. </verse>
        <verse osisID='John.9.29'>Mēs zinām, ka Dievs ar Mozu runāja, bet no kurienes Šis, to mēs nezinām.</verse>
        <verse osisID='John.9.30'>Tas cilvēks atbildēja viņiem, sacīdams: Par to jābrīnās, ka jūs nezināt, no kurienes Viņš, bet Viņš atvēra man acis. </verse>
        <verse osisID='John.9.31'>Bet mēs zinām, ka Dievs grēciniekus neuzklausa. Bet kas godā Dievu un Viņa gribu pilda, to klausa. </verse>
        <verse osisID='John.9.32'>Ne mūžam nav dzirdēts, ka būtu kāds atvēris acis no dzimšanas aklajam.</verse>
        <verse osisID='John.9.33'>Ja Viņš nebūtu no Dieva, tad Viņš neko nevarētu darīt.</verse>
        <verse osisID='John.9.34'>Tie viņam atbildēja, sacīdami: Tu viss esi grēkos dzimis un tu mūs mācīsi? Un tie izdzina viņu ārā.</verse>
        <verse osisID='John.9.35'>Jēzus, izdzirdis, ka tie viņu izraidījuši ārā, un, atradis to, sacīja viņam: Vai tu tici uz Dieva Dēlu?</verse>
        <verse osisID='John.9.36'>Viņš atbildēja sacīdams: Kas Viņš ir, Kungs, lai es uz Viņu ticētu?</verse>
        <verse osisID='John.9.37'>Un Jēzus sacīja viņam: Tu Viņu redzēji; un kas ar tevi runā, tas ir Viņš. </verse>
        <verse osisID='John.9.38'>Un viņš teica: Es ticu, Kungs! Un, nokritis ceļos, pielūdza Viņu.</verse>
        <verse osisID='John.9.39'>Un Jēzus sacīja: Es atnācu šinī pasaulē uz tiesu, lai neredzīgie redzētu, bet redzīgie kļūtu akli.</verse>
        <verse osisID='John.9.40'>To dzirdēdami, daži no farizejiem, kas ar Viņu bija, sacīja Viņam: Vai arī mēs esam akli?</verse>
        <verse osisID='John.9.41'>Jēzus tiem sacīja: Ja jūs būtu akli, jums nebūtu grēka, bet tagad jūs sakāt: Mēs redzam; tāpēc jūsu grēks paliek.</verse>
      </chapter>
      <chapter osisID='John.10'>
        <verse osisID='John.10.1'>Patiesi, patiesi es jums saku: kas neieiet avju kūtī pa durvīm, bet iekāpj pa citurieni, tas ir zaglis un laupītājs.</verse>
        <verse osisID='John.10.2'>Bet kas ieiet pa durvīm, tas ir avju gans. </verse>
        <verse osisID='John.10.3'>Viņam durvju sargs atver, un avis klausa viņa balsi, un viņš sauc savas avis vārdā un izved tās.</verse>
        <verse osisID='John.10.4'>Un viņš, izlaidis savas avis, iet tām pa priekšu; un avis seko viņam, jo pazīst tā balsi.</verse>
        <verse osisID='John.10.5'>Svešam tās neseko, bet bēg no tā, tāpēc ka nepazīst svešinieka balsi.</verse>
        <verse osisID='John.10.6'>Šo līdzību Jēzus tiem sacīja, bet viņi nesaprata, ko Viņš tiem runāja.</verse>
        <verse osisID='John.10.7'>Tad Jēzus atkal viņiem sacīja: Patiesi, patiesi es jums saku: Es esmu durvis avīm.</verse>
        <verse osisID='John.10.8'>Visi, kas bija nākuši, bija zagļi un laupītāji; un avis viņus neklausīja.</verse>
        <verse osisID='John.10.9'>Es esmu durvis. Ja kāds caur mani ieiet, tas tiks pestīts; un viņš ieies un izies, un atradīs ganības.</verse>
        <verse osisID='John.10.10'>Zaglis nāk, lai zagtu, slepkavotu un iznīcinātu. Es esmu nācis, lai tiem būtu dzīvība un lai tā būtu pārpilnībā.</verse>
        <verse osisID='John.10.11'>Es esmu labais gans. Labais gans atdod savu dzīvību par savām avīm.</verse>
        <verse osisID='John.10.12'>Bet algādzis, kas nav gans, kam avis nepieder, redzēdams vilku nākam, atstāj avis un bēg; un vilks tās nolaupa un izklīdina.</verse>
        <verse osisID='John.10.13'>Bet algādzis bēg tāpēc, ka viņš ir algādzis, un avis viņam nerūp.</verse>
        <verse osisID='John.10.14'>Es esmu labais gans; es pazīstu savas, un manas pazīst mani.</verse>
        <verse osisID='John.10.15'>Kā Tēvs mani pazīst, tā es pazīstu Tēvu; un es lieku savu dzīvību par savām avīm.</verse>
        <verse osisID='John.10.16'>Man vēl ir citas avis, kas nav no šīs kūts; arī tās man jāatved; un tās dzirdēs manu balsi, un būs viens ganāmpulks un viens gans.</verse>
        <verse osisID='John.10.17'>Tāpēc Tēvs mīl mani, ka es atdodu savu dzīvību, lai atkal to atgūtu.</verse>
        <verse osisID='John.10.18'>Neviens neatņem to no manis, bet es to atdodu pats no sevis. Un man ir vara to atdot un ir vara to atkal ņemt. Šo bausli es saņēmu no sava Tēva.</verse>
        <verse osisID='John.10.19'>Tad atkal to vārdu dēļ jūdos izcēlās domstarpības.</verse>
        <verse osisID='John.10.20'>Daudzi no tiem sacīja: Viņš ļaunā gara apsēsts un prātu zaudējis. Ko jūs Viņā klausāties?</verse>
        <verse osisID='John.10.21'>Citi sacīja: Tā nav ļaunā gara apsēstā runa. Vai tad ļaunais gars var atvērt aklo acis?</verse>
        <verse osisID='John.10.22'>Tad bija svētnīcas iesvētīšanas svētki Jeruzalemē, un bija ziema.</verse>
        <verse osisID='John.10.23'>Un Jēzus staigāja svētnīcā, Salomona priekštelpā.</verse>
        <verse osisID='John.10.24'>Tad jūdi ielenca Viņu un sacīja Viņam: Cik ilgi Tu turēsi mūs neziņā? Ja Tu esi Kristus, saki mums atklāti!</verse>
        <verse osisID='John.10.25'>Jēzus atbildēja viņiem: Es jums saku, bet jūs neticat. Darbi, ko es daru sava Tēva vārdā, tie liecina par mani.</verse>
        <verse osisID='John.10.26'>Bet jūs neticat, jo nepiederat pie manām avīm.</verse>
        <verse osisID='John.10.27'>Manas avis klausa manu balsi, un es tās pazīstu, un viņas man seko</verse>
        <verse osisID='John.10.28'>Un es tām dodu mūžīgo dzīvi, un viņas ne mūžam bojā neies, un neviens tās no manas rokas neizraus. </verse>
        <verse osisID='John.10.29'>Mans Tēvs, kas man deva tās, ir lielāks par visiem; un neviens nespēj izraut tās no mana Tēva rokas.</verse>
        <verse osisID='John.10.30'>Es un Tēvs esam viens.</verse>
        <verse osisID='John.10.31'>Tad jūdi pacēla akmeņus, lai nomētātu Viņu.</verse>
        <verse osisID='John.10.32'>Jēzus atbildēja tiem: Daudz labu darbu no sava Tēva es jums esmu rādījis. Kura darba dēļ jūs mani gribat nomētāt akmeņiem?</verse>
        <verse osisID='John.10.33'>Jūdi atbildēja Viņam: Laba darba dēļ mēs Tevi nenomētājam, bet Dieva zaimošanas dēļ, jo Tu, cilvēks būdams, dari sevi par Dievu.</verse>
        <verse osisID='John.10.34'>Jēzus viņiem atbildēja: Vai nav rakstīts jūsu bauslībā: Es sacīju, jūs esat dievi? (Ps.81,6)</verse>
        <verse osisID='John.10.35'>Ja tos nosauc par dieviem, kuriem Dievs runājis, un Raksti nevar tikt atcelti,</verse>
        <verse osisID='John.10.36'>Kā tad jūs sakāt Tam, ko Tēvs svētījis un pasaulē sūtījis: Tu zaimo Dievu! Tāpēc, ka es sacīju: Es esmu Dieva Dēls?</verse>
        <verse osisID='John.10.37'>Ja es sava Tēva darbus nedaru, neticiet man!</verse>
        <verse osisID='John.10.38'>Bet ja es daru un ja jūs man negribat ticēt, tad ticiet darbiem, lai jūs atzītu un ticētu, ka Tēvs ir manī un es Tēvā.</verse>
        <verse osisID='John.10.39'>Tad tie taisījās Viņu saņemt, bet Viņš izgāja no to rokām.</verse>
        <verse osisID='John.10.40'>Un Viņš atkal aizgāja pāri Jordānai uz to vietu, kur Jānis vispirms bija kristījis, un tur palika. </verse>
        <verse osisID='John.10.41'>Un daudzi nāca pie Viņa un sacīja, ka Jānis taču nevienu brīnumu nav darījis. </verse>
        <verse osisID='John.10.42'>Bet viss, ko Jānis par Viņu sacījis, bija patiesība. Un daudzi ticēja Viņam.</verse>
      </chapter>
      <chapter osisID='John.11'>
        <verse osisID='John.11.1'>Bet Betānijā, Marijas un viņas māsas Martas miestā, bija kāds slimnieks Lācars.</verse>
        <verse osisID='John.11.2'>Šī bija tā Marija, kas ar svaidāmo eļļu svaidīja Kungu un saviem matiem susināja Viņa kājas. Viņas brālis Lācars slimoja.</verse>
        <verse osisID='John.11.3'>Tad tā māsas sūtīja pie Viņa, sacīdamas: Kungs, lūk, tas, ko Tu mīli, slimo.</verse>
        <verse osisID='John.11.4'>Bet Jēzus, to dzirdēdams, sacīja viņiem: Šī slimība nav nāvei, bet Dieva godam, lai Dieva Dēls ar to tiktu pagodināts.</verse>
        <verse osisID='John.11.5'>Bet Jēzus mīlēja Martu un viņas māsu Mariju, un Lācaru.</verse>
        <verse osisID='John.11.6'>Un Viņš, dzirdēdams to, ka tas slims, palika tanī vietā vēl divas dienas.</verse>
        <verse osisID='John.11.7'>Tikai pēc tam Viņš sacīja saviem mācekļiem: Iesim atkal uz Jūdeju!</verse>
        <verse osisID='John.11.8'>Mācekļi sacīja Viņam: Rabbi, nupat jūdi meklēja nomētāt Tevi akmeņiem, un Tu atkal ej uz turieni?</verse>
        <verse osisID='John.11.9'>Jēzus atbildēja: Vai dienā nav divpadsmit stundu? Ja kas staigā dienā, tas neapdauzās, jo redz šīs pasaules gaismu.</verse>
        <verse osisID='John.11.10'>Bet ja kāds staigā naktī, tas apdauzās, jo gaismas tam nav.</verse>
        <verse osisID='John.11.11'>To teicis, Viņš pēc tam sacīja: Mūsu draugs Lācars guļ, bet es eju to modināt no miega.</verse>
        <verse osisID='John.11.12'>Tad Viņa mācekļi sacīja: Kungs, ja viņš guļ, tad izveseļosies.</verse>
        <verse osisID='John.11.13'>Bet Jēzus runāja par viņa nāvi, turpretī viņi domāja, ka Viņš runā par gulēšanu miegā.</verse>
        <verse osisID='John.11.14'>Tad Jēzus viņiem pateica atklāti: Lācars ir nomiris.</verse>
        <verse osisID='John.11.15'>Bet es priecājos jūsu dēļ, lai jūs ticētu, jo es tur nebiju, bet iesim pie viņa!</verse>
        <verse osisID='John.11.16'>Tad Toms, saukts Dvīnis, sacīja pārējiem mācekļiem: Iesim arī mēs, lai kopā ar Viņu nomirtu!</verse>
        <verse osisID='John.11.17'>Tad Jēzus nogāja un atrada viņu jau četras dienas kapā guļam.</verse>
        <verse osisID='John.11.18'>Bet Betānija bija apmēram piecpadsmit stadiju attālumā no Jeruzalemes.</verse>
        <verse osisID='John.11.19'>Bet daudz jūdu bija atnākuši pie Martas un Marijas, lai mierinātu tās par viņu brāli.</verse>
        <verse osisID='John.11.20'>Tad Marta, izdzirdusi, ka Jēzus nāk, steidzās Viņam pretim; bet Marija sēdēja mājās.</verse>
        <verse osisID='John.11.21'>Tad Marta sacīja Jēzum: Kungs, ja Tu būtu bijis šeit, mans brālis nebūtu nomiris.</verse>
        <verse osisID='John.11.22'>Bet es arī tagad zinu, ka visu, ko Tu no Dieva lūgsi, Dievs Tev dos.</verse>
        <verse osisID='John.11.23'>Jēzus sacīja viņai: Tavs brālis celsies augšām!</verse>
        <verse osisID='John.11.24'>Marta sacīja Viņam: Zinu, ka viņš celsies augšām, augšāmceļoties pastarā dienā.</verse>
        <verse osisID='John.11.25'>Jēzus sacīja viņai: Es esmu augšāmcelšanās un dzīvība: kas uz mani tic, lai arī viņš būtu nomiris, dzīvos.</verse>
        <verse osisID='John.11.26'>Un ikviens, kas dzīvo un tic uz mani, ne mūžam nemirs. Vai tu tici tam?</verse>
        <verse osisID='John.11.27'>Tā sacīja Viņam: Tiešām Kungs, es esmu ticējusi, ka Tu esi Kristus, dzīvā Dieva Dēls, kas atnācis šinī pasaulē.</verse>
        <verse osisID='John.11.28'>Un viņa, to pateikusi, aizgāja un pasauca savu māsu Mariju, klusi sacīdama: Mācītājs atnāca un sauc tevi.</verse>
        <verse osisID='John.11.29'>Viņa, to dzirdēdama, steigā piecēlās un aizgāja pie Viņa,</verse>
        <verse osisID='John.11.30'>Jo Jēzus vēl nebija iegājis miestā, bet vēl atradās tanī vietā, kur Viņu sastapa Marta.</verse>
        <verse osisID='John.11.31'>Tad jūdi, kas pie viņas bija mājā un mierināja viņu, redzēdami Mariju steigšus pieceļamies un aizejot, sekoja viņai, sacīdami: Viņa iet pie kapa, lai tur raudātu.</verse>
        <verse osisID='John.11.32'>Bet Marija nonāca tur, kur bija Jēzus; ieraudzījusi Viņu, tā metās pie Viņa kājām un sacīja Viņam: Kungs, ja Tu būtu šeit bijis, mans brālis nebūtu nomiris.</verse>
        <verse osisID='John.11.33'>Jēzus, redzēdams viņu un jūdus, kas ar to bija atnākuši, raudam, garā satriekts, uztrauca sevi,</verse>
        <verse osisID='John.11.34'>Un Viņš sacīja: Kur jūs viņu nolikāt? Tie Viņam atbildēja: Kungs, nāc un skaties!</verse>
        <verse osisID='John.11.35'>Un Jēzus raudāja.</verse>
        <verse osisID='John.11.36'>Tad jūdi sacīja: Lūk, kā Viņš to mīlējis.</verse>
        <verse osisID='John.11.37'>Bet daži no viņiem sacīja: Vai Šis, kas atvēra acis aklajam no dzimšanas, nevarēja izdarīt, lai viņš nenomirtu?</verse>
        <verse osisID='John.11.38'>Tad Jēzus, atkal sevī satraukts, piegāja pie kapa. Tā bija ala, un tai bija uzlikts akmens. </verse>
        <verse osisID='John.11.39'>Jēzus sacīja: Noņemiet akmeni! Mirušā cilvēka māsa Marta sacīja Viņam: Kungs, viņš jau smird, jo ir pagājušas četras dienas.</verse>
        <verse osisID='John.11.40'>Jēzus sacīja viņai: Vai es tev neteicu: ja tu ticēsi, tad redzēsi Dieva godību?</verse>
        <verse osisID='John.11.41'>Tad noņēma akmeni. Bet Jēzus, pacēlis acis uz augšu, sacīja: Tēvs, es pateicos Tev, ka Tu mani esi uzklausījis!</verse>
        <verse osisID='John.11.42'>Es gan zināju, ka Tu mani vienmēr uzklausi; bet apkārtstāvošās tautas dēļ es sacīju, lai viņi ticētu, ka Tu mani esi sūtījis.</verse>
        <verse osisID='John.11.43'>To sacījis, Viņš stiprā balsī sauca: Lācar, nāc ārā!</verse>
        <verse osisID='John.11.44'>Un tūdaļ iznāca nomirušais. Kājas un rokas tam bija ietītas līķautos, un viņa seja bija ar sviedrautu aizsieta. Jēzus sacīja viņiem: Atraisiet viņu un atļaujiet viņam aiziet!</verse>
        <verse osisID='John.11.45'>Tad daudzi no jūdiem, kas bija atnākuši pie Marijas un Martas, redzējuši, ko Jēzus padarīja, ticēja uz Viņu.</verse>
        <verse osisID='John.11.46'>Tad daži no tiem aizgāja pie farizejiem un pateica tiem, ko Jēzus padarīja.</verse>
        <verse osisID='John.11.47'>Tad augstie priesteri un farizeji sasauca tiesas sēdi un runāja: Ko mums darīt, jo šis Cilvēks dara daudz brīnumu?</verse>
        <verse osisID='John.11.48'>Ja mēs Viņu tā atstāsim, tad visi ticēs uz Viņu; un romieši atnāks un atņems mūsu zemi un tautu.</verse>
        <verse osisID='John.11.49'>Bet viens no viņiem, Kaifa vārdā, būdams augstais priesteris tanī gadā, sacīja viņiem: Jūs neko nezināt.</verse>
        <verse osisID='John.11.50'>Un neapsverat, ka jums labāk, lai viens cilvēks mirst par tautu, nekā visa tauta iet bojā.</verse>
        <verse osisID='John.11.51'>Bet to viņš sacīja ne pats no sevis, bet, būdams augstais priesteris tanī gadā, pareģoja, ka Jēzus nomirs par tautu;</verse>
        <verse osisID='John.11.52'>Un ne tikai par tautu, bet lai izklīdinātos Dieva bērnus sapulcinātu kopā.</verse>
        <verse osisID='John.11.53'>No tās dienas tie nolēma Viņu nonāvēt.</verse>
        <verse osisID='John.11.54'>Tāpēc Jēzus vairs atklāti nestaigāja starp jūdiem, bet aizgāja uz apgabalu tuksneša apvidū, uz pilsētu, kas saucas Efraima, un tur palika ar saviem mācekļiem.</verse>
        <verse osisID='John.11.55'>Bet tuvojās jūdu Lieldienas, un daudzi gāja no šī apgabala pirms Lieldienām uz Jeruzalemi, lai sevi šķīstītu.</verse>
        <verse osisID='John.11.56'>Bet tie meklēja Jēzu un, stāvēdami svētnīcā, sarunājās savā starpā: Kā jums šķiet: vai augstie priesteri un farizeji izdeva pavēli, ka ikvienam, kas zina, kur Viņš ir, jāuzrāda, lai tie Viņu apcietinātu.</verse>
      </chapter>
      <chapter osisID='John.12'>
        <verse osisID='John.12.1'>Tad Jēzus sešas dienas pirms Lieldienām atnāca Betānijā, kur bija nomiris Lācars, ko Jēzus uzmodināja no miroņiem.</verse>
        <verse osisID='John.12.2'>Tur sarīkoja Viņam mielastu; un Marta apkalpoja, bet Lācars bija viens no tiem, kas atradās ar Viņu pie galda.</verse>
        <verse osisID='John.12.3'>Un Marija, paņēmusi mārciņu īstas, dārgas nardu eļļas, svaidīja Jēzus kājas; un tā susināja Viņa kājas saviem matiem; un svaidāmās eļļas smarža piepildīja māju.</verse>
        <verse osisID='John.12.4'>Tad Jūdass Iskariots, viens no Viņa mācekļiem, kas Viņu vēlāk nodeva, sacīja:</verse>
        <verse osisID='John.12.5'>Kāpēc šo svaidāmo eļļu nepārdeva par trīs simts denārijiem un tos neizdalīja nabagiem?</verse>
        <verse osisID='John.12.6'>Bet to viņš sacīja ne tāpēc, ka viņam rūpētu nabagi, bet gan tāpēc, ka viņš bija zaglis; un viņš, naudas kasi pie sevis turēdams, piesavinājās to, kas tanī tika ielikts.</verse>
        <verse osisID='John.12.7'>Tad Jēzus sacīja: Atstājiet viņu, lai viņa to uzglabā manai apbedīšanas dienai!</verse>
        <verse osisID='John.12.8'>Jo nabagi vienmēr ir pie jums, bet es neesmu vienmēr.</verse>
        <verse osisID='John.12.9'>Tad daudzi jūdu ļaudis uzzināja, ka Viņš ir tur; un atnāca ne tikai Jēzus dēļ, bet lai redzētu arī Lācaru, ko Viņš bija uzmodinājis no miroņiem.</verse>
        <verse osisID='John.12.10'>Bet augstie priesteri nodomāja nogalināt arī Lācaru,</verse>
        <verse osisID='John.12.11'>Jo viņa dēļ daudzi jūdi nāca un ticēja uz Jēzu.</verse>
        <verse osisID='John.12.12'>Bet otrā dienā daudz ļaužu, kas bija ieradušies svētkos, dzirdēdami, ka Jēzus nāk uz Jeruzalemi,</verse>
        <verse osisID='John.12.13'>Paņēmuši palmu zarus un izgājuši Viņam pretī, sauca: Hozanna, svētīgs, kas nāk Kunga vārdā, Izraēļa Ķēniņš!</verse>
        <verse osisID='John.12.14'>Un Jēzus, atradis jaunu ēzeli, uzsēdās tanī, kā rakstīts:</verse>
        <verse osisID='John.12.15'>Nebīsties, Siona meita, lūk, tavs Ķēniņš nāk, sēdēdams ēzelienes kumeļā!</verse>
        <verse osisID='John.12.16'>Viņa mācekļi vispirms to nesaprata, bet, kad Jēzus tika pagodināts, tad atminējas, ka tā par Viņu bija rakstīts, un tā Viņam darīja.</verse>
        <verse osisID='John.12.17'>Bet ļaudis, kas ar Viņu bija, kad Viņš sauca Lācaru no kapa un to uzmodināja no miroņiem, deva liecību.</verse>
        <verse osisID='John.12.18'>Tāpēc arī ļaudis izgāja Viņam pretim, jo dzirdēja, ka Viņš darījis šo brīnumu.</verse>
        <verse osisID='John.12.19'>Bet farizeji sarunājās savā starpā: Redziet, ka mēs nekā nepadarīsim! Lūk, visa pasaule seko Viņam!</verse>
        <verse osisID='John.12.20'>Bet starp tiem, kas bija atnākuši, lai svēkos pielūgtu Dievu, bija daži pagāni.</verse>
        <verse osisID='John.12.21'>Viņi piegāja pie Filipa, kas bija no Betsaidas Galilejā, un lūdza to, sacīdami: Kungs, mēs gribam redzēt Jēzu!</verse>
        <verse osisID='John.12.22'>Filips nāk un saka to Andrejam; bet Andrejs un Filips pateica to Jēzum.</verse>
        <verse osisID='John.12.23'>Bet Jēzus atbildēja viņiem, sacīdams: Pienākusi stunda, lai Cilvēka Dēls tiktu pagodināts.</verse>
        <verse osisID='John.12.24'>Patiesi, patiesi es jums saku: ja kviešu grauds neiekrīt zemē un nenomirst,</verse>
        <verse osisID='John.12.25'>Tas paliek viens; bet ja nomirst, tad atnes daudz augļu. Kas savu dzīvību mīl, tas to zaudē; bet kas šinī pasaulē savu dzīvību ienīst, tas to saglabā mūžīgai dzīvei.</verse>
        <verse osisID='John.12.26'>Ja kas man kalpo, tas lai seko man, un kur es esmu, tur būs arī mans kalps. Un kas man kalpo, to godinās mans Tēvs.</verse>
        <verse osisID='John.12.27'>Tagad mana dvēsele ir satraukta. Un ko lai es saku? Tēvs, atpestī mani no šīs stundas? Bet šai stundai es taču atnācu.</verse>
        <verse osisID='John.12.28'>Tēvs, pagodini savu vārdu! Tad nāca balss no debesīm: Es to pagodināju un vēl pagodināšu!</verse>
        <verse osisID='John.12.29'>Tad ļaudis, kas stāvēja un dzirdēja, sacīja: Pērkons rūca. Citi sacīja: Eņģelis runāja Viņam.</verse>
        <verse osisID='John.12.30'>Jēzus atbildēja un sacīja: Ne manis dēļ šī balss atskanēja, bet jūsu dēļ.</verse>
        <verse osisID='John.12.31'>Tagad šī pasaule tiek tiesāta; tagad šīs pasaules valdnieks tiks izmests ārā. </verse>
        <verse osisID='John.12.32'>Un kad es tikšu no šīs zemes pacelts, es visus vilkšu pie sevis.</verse>
        <verse osisID='John.12.33'>Bet to Viņš sacīja, norādīdams, kādā nāvē Viņš mirs.</verse>
        <verse osisID='John.12.34'>Ļaudis Viņam atbildēja: Mēs dzirdējām bauslībā, ka Kristus paliek mūžīgi; kā tad Tu saki, ka Cilvēka Dēlam jākļūst paceltam? Kas ir šis Cilvēka Dēls?</verse>
        <verse osisID='John.12.35'>Tad Jēzus sacīja viņiem: Vēl neilgi gaisma ir pie jums. Staigājiet, kamēr jums ir gaisma, lai jūs tumsa neapņem, un kas tumsā staigā, tas nezina, kurp viņš iet.</verse>
        <verse osisID='John.12.36'>Kamēr jums ir gaisma, ticiet gaismai, lai jūs būtu gaismas bērni! To Jēzus sacīja un aizgāja, un pazuda no viņiem.</verse>
        <verse osisID='John.12.37'>Bet lai gan Viņš tik lielus brīnumus darīja to priekšā, tie neticēja Viņam.</verse>
        <verse osisID='John.12.38'>Lai izpildītos pravieša Isaja vārdi, ko viņš ir teicis: Kungs, kas ir ticējis mūsu sludinājumam, un kam ir atklājies Kunga elkonis? (Is.53,1)</verse>
        <verse osisID='John.12.39'>Tāpēc tie nevarēja ticēt, jo Isajs tālāk saka:</verse>
        <verse osisID='John.12.40'>Viņš to acis aptumšoja un viņu sirdis nocietinaja, lai acīm neredzētu un sirdīm nesaprastu, un neatgrieztos, ka es tos dziedinātu.</verse>
        <verse osisID='John.12.41'>To Isajs sacīja, kad redzēja Viņa godību un runāja par Viņu.</verse>
        <verse osisID='John.12.42'>Tomēr daudzi priekšnieki ticēja Viņam, bet farizeju dēļ neapliecināja, lai tos neizslēgtu no sinagogas.</verse>
        <verse osisID='John.12.43'>Jo viņi mīlēja vairāk cilvēku godināšanu nekā Dieva godu.</verse>
        <verse osisID='John.12.44'>Bet Jēzus sauca, sacīdams: Kas man tic, tas netic man, bet tam, kas mani sūtījis.</verse>
        <verse osisID='John.12.45'>Un kas mani redz, tas redz To, kas mani sūtījis.</verse>
        <verse osisID='John.12.46'>Es, gaisma, atnācu pasaulē, lai ikviens, kas man tic, nepaliktu tumsībā.</verse>
        <verse osisID='John.12.47'>Un ja kāds dzird manus vārdus un tiem neseko, es to netiesāju, jo es nenācu pasauli tiesāt, bet pasauli glābt.</verse>
        <verse osisID='John.12.48'>Kas mani nievā un manus vārdus nepieņem, tam ir savs tiesnesis. Vārdi, ko runāju, tie viņu tiesās pastarā dienā.</verse>
        <verse osisID='John.12.49'>Jo es nerunāju no sevis, bet Tēvs, kas mani sūtīja, Viņš man deva pavēli, ko sacīt un ko runāt.</verse>
        <verse osisID='John.12.50'>Un es zinu, ka Viņa bauslis ir mūžīgā dzīve. Tāpēc visu, ko runāju, es saku tā, kā to man teica Tēvs.</verse>
      </chapter>
      <chapter osisID='John.13'>
        <verse osisID='John.13.1'>Pirms Lieldienu svētkiem Jēzus, zinādams, ka Viņa stunda atnākusi, lai no šīs pasaules aizietu pie Tēva, mīlēdams savējos, kas bija pasaulē, tos mīlēja līdz beigām.</verse>
        <verse osisID='John.13.2'>Un, vakariņas ēdot, kad velns Jūdasam, Sīmaņa Iskariota dēlam, sirdī jau bija iedvesmojis Viņu nodot,</verse>
        <verse osisID='John.13.3'>Viņš, zinādams, ka Tēvs visu atdevis Viņa rokās un ka Viņš no Dieva izgājis un pie Dieva aiziet,</verse>
        <verse osisID='John.13.4'>No mielasta piecēlies, novilka savas virsdrēbes un, linu priekšautu paņēmis, apjozās.</verse>
        <verse osisID='John.13.5'>Pēc tam, ielējis ūdeni traukā, sāka mazgāt mācekļu kājas un susināja tās linu priekšautā, ar ko Viņš bija apjozies.</verse>
        <verse osisID='John.13.6'>Tad Viņš atnāca pie Sīmaņa Pētera; un Pēteris sacīja Viņam: Kungs, Tu man mazgāsi kājas?</verse>
        <verse osisID='John.13.7'>Jēzus atbildēja viņam, sacīdams: Ko es daru, to tu tagad nezini, bet vēlāk tu to izpratīsi.</verse>
        <verse osisID='John.13.8'>Pēteris sacīja Viņam: Tu man ne mūžam nemazgāsi kājas! Jēzus atbildēja viņam: Ja es tevi nemazgāšu, tev nebūs daļas ar mani.</verse>
        <verse osisID='John.13.9'>Sīmanis Pēteris sacīja Viņam: Kungs, ne vien manas kājas, bet arī rokas un galvu.</verse>
        <verse osisID='John.13.10'>Jēzus sacīja viņam: Kas mazgājies, tam vajag tikai kājas mazgāt, un viņš būs viss tīrs. Arī jūs esat tīri, bet ne visi.</verse>
        <verse osisID='John.13.11'>Jo Viņš zināja, kas Viņu nodos; tāpēc Viņš teica: Ne visi jūs esat tīri.</verse>
        <verse osisID='John.13.12'>Pēc tam, kad to kājas bija mazgājis un savas virsdrēbes uzģērbis, Viņš atkal novietojās pie galda un sacīja tiem: Vai jūs zināt, ko es jums darīju?</verse>
        <verse osisID='John.13.13'>Jūs mani saucat par Mācītāju un Kungu, un jūs labi darāt, jo es tas esmu.</verse>
        <verse osisID='John.13.14'>Ja nu es, Kungs un Mācītājs, mazgāju jūsu kājas, tad arī jums pienākas cits citam kājas mazgāt.</verse>
        <verse osisID='John.13.15'>Jo es jums devu priekšzīmi, lai jūs darītu to, ko es jums darīju.</verse>
        <verse osisID='John.13.16'>Patiesi, patiesi es jums saku: kalps nav lielāks par savu kungu, nedz sūtnis lielāks par tā sūtītāju.</verse>
        <verse osisID='John.13.17'>Ja to zināt, svētīgi jūs būsiet, ja to darīsiet.</verse>
        <verse osisID='John.13.18'>Es nerunāju par jums visiem; es zinu, kurus izredzēju, bet Rakstiem jāpiepildās: Kas kopā ar mani ēd maizi, tas pacels savu papēdi pret mani (Ps.40).</verse>
        <verse osisID='John.13.19'>Jau tagad es jums saku: pirms tas noticis, lai jūs, kad piepildīsies, ticētu, ka es tas esmu.</verse>
        <verse osisID='John.13.20'>Patiesi, patiesi, es jums saku: kas uzņem to, ko es sūtīšu, tas mani uzņem; bet kas mani uzņem, tas uzņem manu Sūtītāju.</verse>
        <verse osisID='John.13.21'>To teicis, Jēzus, satraukts garā, liecināja un sacīja: Patiesi es jums saku: viens no jums mani nodos.</verse>
        <verse osisID='John.13.22'>Tad mācekļi uzlūkoja viens otru neziņā, par kuru Viņš runā.</verse>
        <verse osisID='John.13.23'>Bet viens no Viņa mācekļiem, kuru Jēzus mīlēja, piekļāvās Jēzus krūtīm.</verse>
        <verse osisID='John.13.24'>Tam Sīmanis Pēteris pamāja un sacīja viņam: Kurš ir tas, par ko Viņš runā?</verse>
        <verse osisID='John.13.25'>Tas, piekļāvies Jēzus krūtīm, sacīja Viņam: Kungs, kurš tas ir?</verse>
        <verse osisID='John.13.26'>Jēzus atbildēja: Tas, kuram es, maizi iemērcis, pasniegšu. Un Viņš, maizi iemērcis, deva to Jūdasam, Sīmaņa Iskariota dēlam.</verse>
        <verse osisID='John.13.27'>Un pēc šī kumosa sātans iegāja viņā. Tad Jēzus sacīja viņam: Ko darīsi, dari drīzāk!</verse>
        <verse osisID='John.13.28'>Bet no tiem, kas bija pie galda, neviens nezināja, kāpēc Viņš tam to sacīja.</verse>
        <verse osisID='John.13.29'>Jo daži domāja, ka Jēzus viņam sacījis: Iepērc svētku dienām to, ko mums vajag, vai lai viņš dod kaut ko nabagiem, jo pie Jūdasa bija naudas maks.</verse>
        <verse osisID='John.13.30'>Saņēmis kumosu, viņš tūlīt izgāja ārā. Bija nakts.</verse>
        <verse osisID='John.13.31'>Kad viņš bija izgājis, Jēzus sacīja: Tagad Cilvēka Dēls tiek pagodināts, bet Dievs pagodināts Viņā. </verse>
        <verse osisID='John.13.32'>Ja Dievs pagodināts Viņā, tad arī Dievs pagodinās Viņu sevī, un drīz vien pagodinās Viņu. </verse>
        <verse osisID='John.13.33'>Bērniņi! Vēl neilgi es esmu ar jums. Jūs mani meklēsiet, bet, kā es jūdiem sacīju, tā es tagad saku jums: kur es eju, tur jūs nevarat nākt.</verse>
        <verse osisID='John.13.34'>Jaunu bausli es jums dodu, lai jūs viens otru mīlētu. Kā es jūs mīlēju, tā arī jūs cits citu mīliet!</verse>
        <verse osisID='John.13.35'>No tā visi pazīs, ka jūs esat mani mācekļi, ja jums būs mīlestība savā starpā.</verse>
        <verse osisID='John.13.36'>Sīmanis Pēteris sacīja Viņam: Kungs, kurp Tu ej? Jēzus atbildēja: Kurp es eju, tur tu tagad nevari man sekot, bet tu sekosi vēlāk.</verse>
        <verse osisID='John.13.37'>Pēteris sacīja Viņam: Kungs, kāpēc es nevaru Tev tagad sekot? Es savu dzīvību atdošu par Tevi.</verse>
        <verse osisID='John.13.38'>Jēzus atbildēja viņam: Tu savu dzīvību atdosi par mani? Patiesi, patiesi es tev saku: vēl gailis nebūs nodziedājis, kad jau tu trīskārt būsi mani noliedzis.</verse>
      </chapter>
      <chapter osisID='John.14'>
        <verse osisID='John.14.1'>Lai jūsu sirdis nebīstas! Ticiet Dievam un ticiet man!</verse>
        <verse osisID='John.14.2'>Mana Tēva namā daudz mājokļu. Ja tas tā nebūtu, es jums pateiktu. Es eju jums sataisīt vietu.</verse>
        <verse osisID='John.14.3'>Un kad es aiziešu un jums vietu sataisīšu, es atkal atnākšu un paņemšu jūs pie sevis, lai arī jūs tur būtu, kur es esmu.</verse>
        <verse osisID='John.14.4'>Un kur es eju, jūs zināt, un ceļu zināt.</verse>
        <verse osisID='John.14.5'>Toms sacīja Viņam: Kungs, mēs nezinām, kurp Tu ej, un kā mēs varam ceļu zināt?</verse>
        <verse osisID='John.14.6'>Jēzus viņam sacīja: Es esmu ceļš, patiesība un dzīvība; neviens nenāk pie Tēva, kā vien caur mani.</verse>
        <verse osisID='John.14.7'>Ja jūs mani pazītu, jūs pazītu arī manu Tēvu. Bet no šī brīža jūs Viņu pazīsiet un esat Viņu redzējuši.</verse>
        <verse osisID='John.14.8'>Filips sacīja Viņam: Kungs, rādi mums Tēvu un mums pietiek.</verse>
        <verse osisID='John.14.9'>Jēzus sacīja viņam: Es esmu tik ilgi pie jums, bet jūs neesat mani pazinuši? Filip, kas mani redz, redz arī Tēvu! Kā tu saki: rādi mums Tēvu?</verse>
        <verse osisID='John.14.10'>Vai jūs neticat, ka es Tēvā, un Tēvs manī? Vārdus, kurus es jums runāju, es nerunāju no sevis, bet Tēvs, kas manī atrodas, Viņš dara darbus.</verse>
        <verse osisID='John.14.11'>Vai jūs neticat, ka es Tēvā un Tēvs manī?</verse>
        <verse osisID='John.14.12'>Ja nē, tad ticiet pašu darbu dēļ. Patiesi, patiesi es jums saku: kas uz mani tic, tas darīs tos darbus, ko es daru, un vēl lielākus par tiem darīs, jo es aizeju pie Tēva.</verse>
        <verse osisID='John.14.13'>Un visu, ko jūs lūgsiet no Tēva manā vārdā, to es darīšu, lai Tēvs tiktu pagodināts Dēlā.</verse>
        <verse osisID='John.14.14'>Ja jūs ko lūgsiet man manā vārdā, to es darīšu.</verse>
        <verse osisID='John.14.15'>Ja jūs mani mīlat, izpildiet manus baušļus! </verse>
        <verse osisID='John.14.16'>Un es lūgšu Tēvu, un Viņš dos jums citu Iepriecinātāju, lai Tas paliktu pie jums mūžīgi,</verse>
        <verse osisID='John.14.17'>Patiesības Garu, ko pasaule nevar saņemt, tāpēc ka tā neredz Viņu un nepazīst Viņu; bet jūs Viņu pazīstiet, jo Viņš paliks pie jums un jūsos mājos.</verse>
        <verse osisID='John.14.18'>Es neatstāšu jūs bāreņos, es nākšu pie jums.</verse>
        <verse osisID='John.14.19'>Vēl neilgi, un pasaule mani vairs neredzēs. Bet jūs redzēsiet mani, jo es dzīvoju, un jūs dzīvosiet.</verse>
        <verse osisID='John.14.20'>Tanī dienā jūs atzīsiet, ka es savā Tēvā un jūs manī, un es jūsos.</verse>
        <verse osisID='John.14.21'>Kam ir mani baušļi un viņš tos pilda, tas mani mīl. Bet, kas mani mīl, to mīlēs mans Tēvs; un es mīlēšu viņu un sevi atklāšu tam.</verse>
        <verse osisID='John.14.22'>Jūda, ne Iskariots, sacīja Viņam: Kungs, kas noticis, ka Tu gribi mums sevi atklāt, bet ne pasaulei?</verse>
        <verse osisID='John.14.23'>Jēzus atbildēja viņam, sacīdams: Ja kas mani mīl, tas manus vārdus pildīs, un mans Tēvs viņu mīlēs, un mēs nāksim pie tā un ņemsim mājvietu viņā </verse>
        <verse osisID='John.14.24'>Kas mani nemīl, tas manus vārdus nepilda. Un vārdi, ko jūs dzirdat, nav mani, bet Tēva, kas mani sūtījis.</verse>
        <verse osisID='John.14.25'>To es jums sacīju, atrazdamies pie jums.</verse>
        <verse osisID='John.14.26'>Bet Iepriecinātājs Svētais Gars, ko Tēvs sūtīs manā vārdā, jums visu iemācīs un atgādinās jums visu, ko es jums sacīju.</verse>
        <verse osisID='John.14.27'>Mieru es jums atstāju. Savu mieru es jums dodu; ne tā, kā pasaule dod, es jums dodu, lai jūsu sirdis neuztraucas un nebīstas.</verse>
        <verse osisID='John.14.28'>Jūs dzirdējāt, ko es jums sacīju: Es aizeju no jums un atkal atnākšu. Ja jūs mani mīlētu, jūs priecātos, ka es aizeju pie Tēva, jo Tēvs ir lielāks nekā es.</verse>
        <verse osisID='John.14.29'>Un tagad es jums to sacīju, pirms tas notiek, lai jūs, kad tas notiks, ticētu.</verse>
        <verse osisID='John.14.30'>Es daudz ar jums vairs nerunāšu, jo nāk šīs pasaules valdnieks, bet tam nav nekā ar mani.</verse>
        <verse osisID='John.14.31'>Bet tā es daru, kā man Tēvs pavēlējis, lai pasaule zinātu, ka es Tēvu mīlu. Celieties, iesim no šejienes!</verse>
      </chapter>
      <chapter osisID='John.15'>
        <verse osisID='John.15.1'>Es esmu īstais vīna koks, un mans Tēvs ir kopējs.</verse>
        <verse osisID='John.15.2'>Viņš nocērt no manis ikkatru zaru, kas nenes augļus, un ikkatru, kas nes augļus, tīra, lai tas vēl vairāk nestu augļus.</verse>
        <verse osisID='John.15.3'>Jūs jau esat tīri to vārdu dēļ, ko jums teicu.</verse>
        <verse osisID='John.15.4'>Palieciet manī, un es jūsos. Kā zars nevar nest augļus no sevis, ja nepaliek pie vīna koka, tā arī jūs ne, ja jūs nepaliksiet manī.</verse>
        <verse osisID='John.15.5'>Es esmu vīna koks, bet jūs zari. Kas paliek manī, un es viņā, tas nes daudz augļu, jo bez manis jūs nekā nespējat darīt.</verse>
        <verse osisID='John.15.6'>Ja kas manī nepaliek, to kā zaru izmet ārā; un tas sakalst, un to paņem un iemet ugunī, un tas sadeg.</verse>
        <verse osisID='John.15.7'>Ja jūs paliksiet manī, un mani vārdi paliks jūsos, tad, ko vien jūs vēlēsieties un lūgsiet, tas jums notiks.</verse>
        <verse osisID='John.15.8'>Ar to mans Tēvs tiek pagodināts, ja jūs nesat daudz augļu un kļūstat mani mācekļi.</verse>
        <verse osisID='John.15.9'>Kā Tēvs mani mīlējis, tā es jūs mīlu. Palieciet manā mīlestībā!</verse>
        <verse osisID='John.15.10'>Ja jūs manus baušļus pildīsiet, jūs paliksiet manā mīlestibā, tāpat kā es sava Tēva baušļus pildīju un palieku Viņa mīlestībā.</verse>
        <verse osisID='John.15.11'>To es jums sacīju, lai mans prieks paliktu jūsos un jūsu prieks būtu pilnīgs.</verse>
        <verse osisID='John.15.12'>Tas ir mans bauslis, lai jūs viens otru mīlētu, kā es jūs mīlēju.</verse>
        <verse osisID='John.15.13'>Nav nevienam lielākas mīlestības par to, ja kāds atdod savu dzīvību par saviem draugiem. </verse>
        <verse osisID='John.15.14'>Jūs esat mani draugi, ja jūs darīsiet to, ko es jums pavēlu.</verse>
        <verse osisID='John.15.15'>Es jūs vairs nesaucu par kalpiem, jo kalps nezina, ko viņa kungs dara; bet es jūs saucu par draugiem, jo visu, ko dzirdēju no sava Tēva, es jums pasludināju.</verse>
        <verse osisID='John.15.16'>Ne jūs mani izredzējāt, bet es jūs izredzēju un liku, lai jūs ietu un nestu augļus un lai jūsu augļi paliktu, jo visu, ko jūs no Tēva lūgsiet manā vārdā, to Viņš jums dos.</verse>
        <verse osisID='John.15.17'>Šo es jums pavēlu, lai jūs cits citu mīlētu.</verse>
        <verse osisID='John.15.18'>Ja pasaule jūs ienīst, ziniet, ka tā pirms jums mani ienīda.</verse>
        <verse osisID='John.15.19'>Ja jūs būtu no pasaules, pasaule savējos mīlētu. Bet tā kā jūs neesat no pasaules, bet es jūs no pasaules izredzēju, tad pasaule jūs ienīst.</verse>
        <verse osisID='John.15.20'>Atcerieties manus vārdus, ko es jums teicu: kalps nav lielāks par savu kungu. Ja viņi mani vajāja, tie vajās arī jūs. Ja viņi manus vārdus ievērojuši, tie pildīs arī jūsējos.</verse>
        <verse osisID='John.15.21'>Bet to visu viņi jums darīs mana vārda dēļ, tāpēc ka tie nepazīst to, kas mani sūtījis.</verse>
        <verse osisID='John.15.22'>Ja es nebūtu atnācis un viņiem to sacījis, tiem nebūtu grēka; bet tagad viņiem nav sava grēka attaisnojuma.</verse>
        <verse osisID='John.15.23'>Kas mani ienīst, ienīst arī manu Tēvu.</verse>
        <verse osisID='John.15.24'>Ja es viņiem nebūtu darījis darbus, kādus neviens cits nav darījis, tiem nebūtu grēka; bet tagad viņi tos redzēja un ienīda mani un manu Tēvu.</verse>
        <verse osisID='John.15.25'>Bet vārdiem jāizpildās, kas rakstīti viņu bauslībā: Viņi mani veltīgi ienīda.</verse>
        <verse osisID='John.15.26'>Bet kad atnāks Iepriecinātājs, ko es sūtīšu no Tēva, patiesības Gars, kas no Tēva iziet, Viņš dos jums liecību par mani.</verse>
        <verse osisID='John.15.27'>Un jūs dosiet liecību, tāpēc ka no sākuma esat pie manis.</verse>
      </chapter>
      <chapter osisID='John.16'>
        <verse osisID='John.16.1'>To es jums sacīju, lai jūs nekristu apgrēcībā.</verse>
        <verse osisID='John.16.2'>Viņi jūs izslēgs no sinagogām, bet nāks stunda, kad ikviens, kas jūs nonāvēs, domās, ka ar to kalpo Dievam.</verse>
        <verse osisID='John.16.3'>Bet viņi jums to darīs tāpēc, ka nav atzinuši ne Tēvu, ne mani.</verse>
        <verse osisID='John.16.4'>Bet to es jums sacīju, lai jūs, kad pienāks viņu stunda, atcerētos, ka es jums to teicu.</verse>
        <verse osisID='John.16.5'>No sākuma es jums to neteicu, tāpēc ka biju pie jums. Bet tagad es eju pie tā, kas mani sūtījis; un neviens no jums nejautā man: kur tu ej?</verse>
        <verse osisID='John.16.6'>Bet tāpēc, ka es jums to pateicu, skumjas piepildīja jūsu sirdis.</verse>
        <verse osisID='John.16.7'>Bet es jums saku patiesību: tas jums par labu, ka es aizeju, jo, ja es neaizietu, Iepriecinātājs nenāktu pie jums; bet ja aiziešu, es sūtīšu Viņu pie jums.</verse>
        <verse osisID='John.16.8'>Un Viņš atnācis pārliecinās pasauli par grēku, taisnību un sodu.</verse>
        <verse osisID='John.16.9'>Par grēku, jo tie neticēja man.</verse>
        <verse osisID='John.16.10'>Par taisnību, jo es eju pie Tēva, un jūs mani vairs neredzēsiet.</verse>
        <verse osisID='John.16.11'>Bet par tiesu, jo šīs pasaules valdnieks jau notiesāts.</verse>
        <verse osisID='John.16.12'>Man vēl daudz kas jums sakāms, bet to jūs tagad nespējat aptvert.</verse>
        <verse osisID='John.16.13'>Bet kad atnāks Viņš, Patiesības Gars, tad jums mācīs visu patiesību, jo Viņš nerunās no sevis, bet runās to, ko dzirdēs, vēstījot jums nākotni.</verse>
        <verse osisID='John.16.14'>Viņš mani pagodinās, jo no manis ņems un jums pasludinās.</verse>
        <verse osisID='John.16.15'>Viss, kas Tēvam pieder, ir mans. Tāpēc es sacīju, ka no manis ņems un jums pasludinās.</verse>
        <verse osisID='John.16.16'>Vēl neilgi, un jūs mani vairs neredzēsiet; un atkal neilgu brīdi, un jūs mani redzēsiet, jo es eju pie Tēva.</verse>
        <verse osisID='John.16.17'>Tad daži Viņa mācekļi sacīja viens otram: Kas tas ir, ko Viņš mums saka: vēl neilgi, un jūs mani vairs neredzēsiet; un atkal - neilgu brīdi, un jūs mani redzēsiet, jo es eju pie Tēva?</verse>
        <verse osisID='John.16.18'>Tad viņi sacīja: Kas tas ir, ko Viņš saka: vēl neilgu brīdi? Mēs nezinām, ko Viņš runā.</verse>
        <verse osisID='John.16.19'>Tad Jēzus saprata, ka tie vēlējās Viņam jautāt, un sacīja tiem: Vai jūs par to jautājat viens otram, ka es jums sacīju: vēl neilgi, un jūs mani vairs neredzēsiet; un atkal - neilgu brīdi, un jūs mani redzēsiet?</verse>
        <verse osisID='John.16.20'>Patiesi, patiesi es jums saku: jūs raudāsiet un vaimanāsiet, bet pasaule priecāsies; jūs skumsiet, bet jūsu skumjas pārvērtīsies priekā.</verse>
        <verse osisID='John.16.21'>Kad sieviete dzemdē, tā skumst, ka viņas stunda pienākusi, bet, kad tā dzemdējusi bērnu, tad vairs neatceras bēdas prieka dēļ, jo cilvēks dzimis pasaulē.</verse>
        <verse osisID='John.16.22'>Arī jums tagad ir skumjas. Bet es jūs atkal redzēšu, un jūsu sirds priecāsies, un jūsu prieku neviens jums neatņems.</verse>
        <verse osisID='John.16.23'>Un tanī dienā jūs man vairs neko nejautāsiet. Patiesi, patiesi es jums saku: ja jūs ko lūgsiet no Tēva manā vārdā, to Viņš jums dos.</verse>
        <verse osisID='John.16.24'>Līdz šim jūs neko neesat lūguši manā vārdā; lūdziet un jūs saņemsiet, lai jūsu prieks būtu pilnīgs.</verse>
        <verse osisID='John.16.25'>To es jums runāju līdzībās. Nāk stunda, kad es vairs līdzībās jums nerunāšu, bet atklāti pasludināšu jums par Tēvu.</verse>
        <verse osisID='John.16.26'>Tanī dienā jūs lūgsiet manā vārdā, un es nesaku jums, ka es lūgšu Tēvu par jums,</verse>
        <verse osisID='John.16.27'>Jo Tēvs pats jūs mīl, tāpēc ka jūs mani esat mīlējuši un ticējuši, ka es esmu no Tēva nācis.</verse>
        <verse osisID='John.16.28'>Es izgāju no Tēva un atnācu pasaulē; es atkal atstāju pasauli un eju pie Tēva.</verse>
        <verse osisID='John.16.29'>Viņa mācekļi sacīja Viņam: Lūk, tagad Tu atklāti runā un nesaki nekādas līdzības.</verse>
        <verse osisID='John.16.30'>Tagad mēs zinām, ka Tu visu zini, un Tev nav vajadzīgs, lai Tev kāds jautātu. Tāpēc mēs ticam, ka Tu esi no Dieva izgājis.</verse>
        <verse osisID='John.16.31'>Jēzus atbildēja viņiem: Tagad jūs ticat?</verse>
        <verse osisID='John.16.32'>Lūk, nāk stunda un jau atnākusi, kad jūs izklīdīsiet katrs uz savu pusi un atstāsiet mani vienu. Bet es neesmu viens, Tēvs ir ar mani.</verse>
        <verse osisID='John.16.33'>To es jums sacīju, lai jums būtu miers manī. Pasaulē jums būs apspiešana, bet stiprinieties: es uzvarēju pasauli.</verse>
      </chapter>
      <chapter osisID='John.17'>
        <verse osisID='John.17.1'>Tā runāja Jēzus un, acis pret debesīm pacēlis, sacīja: Tēvs, stunda ir pienākusi, pagodini savu Dēlu, lai Dēls pagodina Tevi!</verse>
        <verse osisID='John.17.2'>Tā kā Tu esi devis Viņam varu pār ikkatru miesu, lai visiem, ko Tu Viņam esi devis, dotu mūžīgo dzīvību.</verse>
        <verse osisID='John.17.3'>Bet šī ir mūžīgā dzīvība, lai viņi atzīst Tevi, vienīgo un patieso Dievu un Jēzu Kristu, ko Tu esi sūtījis.</verse>
        <verse osisID='John.17.4'>Es Tevi pagodināju virs zemes, pabeidzu darbu, ko Tu man uzdevi darīt.</verse>
        <verse osisID='John.17.5'>Bet tagad Tu, Tēvs, pagodini mani pie sevis paša ar to godu, kāds man bija pie Tevis, pirms pasaule kļuva.</verse>
        <verse osisID='John.17.6'>Es Tavu vārdu atklāju cilvēkiem, ko Tu man no pasaules devi. Viņi bija Tavi, un Tu devi tos man, un viņi turēja Tavus vārdus.</verse>
        <verse osisID='John.17.7'>Tagad viņi atzina, ka viss, ko Tu man devi, no Tevis ir,</verse>
        <verse osisID='John.17.8'>Jo vārdus, ko Tu man devi, es devu viņiem; un viņi tos pieņēma un patiesi atzina, ka es esmu izgājis no Tevis, un ticēja, ka Tu mani esi sūtījis.</verse>
        <verse osisID='John.17.9'>Es lūdzu par viņiem. Es nelūdzu par pasauli, bet par tiem, ko Tu man devi, jo viņi ir Tavi.</verse>
        <verse osisID='John.17.10'>Un viss mans ir Tavs, un Tavs ir mans, un es pagodinājos viņos.</verse>
        <verse osisID='John.17.11'>Es vairs neesmu pasaulē, bet viņi ir pasaulē, un es eju pie Tevis. Svētais Tēvs, pasargi savā vārdā viņus, kurus Tu man devi, lai viņi būtu vienoti kā mēs!</verse>
        <verse osisID='John.17.12'>Kad es biju ar viņiem, es tos sargāju tavā vārdā. Es sargāju tos, ko Tu man devi; un neviens no viņiem nepazuda, kā vien pazušanas dēls, lai Raksti piepildītos. (Ps.108)</verse>
        <verse osisID='John.17.13'>Bet tagad es eju pie Tevis un šo runāju pasaulē, lai viņos mans prieks būtu pilnīgs.</verse>
        <verse osisID='John.17.14'>Es viņiem devu Tavus vārdus; un pasaule tos ienīda, jo tie nav no pasaules, tāpat kā arī es neesmu no pasaules.</verse>
        <verse osisID='John.17.15'>Es nelūdzu, lai Tu viņus paņemtu no pasaules, bet lai Tu tos pasargātu no ļauna.</verse>
        <verse osisID='John.17.16'>Viņi nav no pasaules, tāpat kā es neesmu no pasaules.</verse>
        <verse osisID='John.17.17'>Svētī viņus patiesībā! Tavi vārdi ir patiesība.</verse>
        <verse osisID='John.17.18'>Kā Tu mani sūtīji pasaulē, tā arī es viņus sūtīju pasaulē.</verse>
        <verse osisID='John.17.19'>Viņu dēļ es uzupurēju sevi, lai arī viņi patiesībā būtu svētīti.</verse>
        <verse osisID='John.17.20'>Bet ne tikai par viņiem vien es lūdzu, bet arī par tiem, kas caur viņu vārdiem ticēs man.</verse>
        <verse osisID='John.17.21'>Lai visi būtu vienoti, kā Tu, Tēvs, manī un es Tevī; un lai viņi būtu mūsos vienoti; lai pasaule ticētu, ka Tu mani esi sūtījis.</verse>
        <verse osisID='John.17.22'>Un godību, ko Tu man devi, es devu viņiem, lai viņi būtu vienoti, kā arī mēs esam viens.</verse>
        <verse osisID='John.17.23'>Es viņos, un Tu manī; lai viņi būtu pilnīgi vienībā; un lai pasaule atzīst, ka Tu esi mani sūtījis un mīlējis tos, tāpat kā Tu mani esi mīlējis.</verse>
        <verse osisID='John.17.24'>Tēvs, es vēlos, lai arī tie, kurus Tu man devi, būtu ar mani tur, kur es, lai viņi redzētu manu godību, kādu Tu man devi, tāpēc ka mani mīlēji pirms pasaules radīšanas.</verse>
        <verse osisID='John.17.25'>Taisnīgais Tēvs, pasaule Tevi neatzina, bet es Tevi atzinu, un šie atzina, ka Tu mani esi sūtījis.</verse>
        <verse osisID='John.17.26'>Un es viņiem atklāju Tavu vārdu un atklāšu, lai mīlestība, ar kādu Tu mani mīlēji, būtu viņos, un es viņos.</verse>
      </chapter>
      <chapter osisID='John.18'>
        <verse osisID='John.18.1'>To teicis, Jēzus ar saviem mācekļiem gāja pāri Kedronas strautam, kur bija dārzs. Tanī iegāja Viņš un Viņa mācekļi.</verse>
        <verse osisID='John.18.2'>Bet arī Jūdass, nodevējs, zināja šo vietu, jo Jēzus ar saviem mācekļiem bieži tur sapulcējās.</verse>
        <verse osisID='John.18.3'>Tad Jūdass, paņēmis kareivju nodaļu un augsto priesteru un farizeju kalpus, atnāca tur ar laternām, lāpām un ieročiem.</verse>
        <verse osisID='John.18.4'>Tad Jēzus, zinādams visu, kas nāks pār Viņu, izgāja tiem pretī un sacīja viņiem: Ko jūs meklējat?</verse>
        <verse osisID='John.18.5'>Tie atbildēja Viņam: Jēzu Nācarieti. Jēzus sacīja tiem: Es esmu tas. Bet arī Jūdass, nodevējs, stāvēja ar viņiem.</verse>
        <verse osisID='John.18.6'>Kad nu Viņš teica tiem: Es esmu tas, tie atkāpās atpakaļ un nokrita zemē.</verse>
        <verse osisID='John.18.7'>Tad atkal Viņš tiem jautāja: Ko jūs meklējat? Un tie sacīja: Jēzu Nācarieti.</verse>
        <verse osisID='John.18.8'>Jēzus atbildēja: Es jums teicu, ka es esmu tas. Ja jūs mani meklējat, atstājiet tos, lai tie iet.</verse>
        <verse osisID='John.18.9'>Lai piepildītos vārdi, ko Viņš bija teicis: Nevienu no tiem, ko Tu man devi, es nepazudināju.</verse>
        <verse osisID='John.18.10'>Tad Sīmanis Pēteris, kam bija zobens, izvilka to un cirta augstā priestera kalpam, un nocirta viņam labo ausi. Bet kalpa vārds bija Malhuss.</verse>
        <verse osisID='John.18.11'>Tad Jēzus sacīja Pēterim: Bāz savu zobenu makstī! Vai man neizdzert to biķeri, ko devis man Tēvs?</verse>
        <verse osisID='John.18.12'>Tad kareivji un virsnieks, un jūdu kalpi apcietināja Jēzu un sasēja Viņu.</verse>
        <verse osisID='John.18.13'>Un tie aizveda Viņu vispirms pie Annas, jo tas bija tā gada augstā priestera Kaifas sievastēvs.</verse>
        <verse osisID='John.18.14'>Bet Kaifa bija tas, kas jūdiem deva padomu, ka labāk vienam cilvēkam mirt tautas dēļ.</verse>
        <verse osisID='John.18.15'>Bet Jēzum sekoja Sīmanis Pēteris un otrs māceklis. Bet šis māceklis bija pazīstams augstajam priesterim, un viņš līdz ar Jēzu iegāja augstā priestera priekštelpā.</verse>
        <verse osisID='John.18.16'>Bet Pēteris stāvēja ārā pie durvīm. Tad otrs māceklis, kas bija pazīstams augstajam priesterim, iznāca, pateica durvju sargātājai un ieveda Pēteri iekšā.</verse>
        <verse osisID='John.18.17'>Tad kalpone, durvju sargātāja, sacīja Pēterim: Vai tu arī neesi viens no šī Cilvēka mācekļiem? Viņš sacīja: Neesmu.</verse>
        <verse osisID='John.18.18'>Bet kalpi un sulaiņi stāvēja ap oglēm un sildījās, jo bija auksts. Bet arī Pēteris stāvēja pie viņiem un sildījās.</verse>
        <verse osisID='John.18.19'>Tad augstais priesteris jautāja Jēzum par Viņa mācekļiem un Viņa mācību.</verse>
        <verse osisID='John.18.20'>Jēzus atbildēja viņam: Es atklāti runāju pasaulei; es vienmēr mācīju sinagogā un templī, kur sanāk visi jūdi, un neko es nerunāju slepeni.</verse>
        <verse osisID='John.18.21'>Ko tu man jautā? Jautā tiem, kas dzirdēja, ko es tiem sacīju! Lūk, tie zina, ko es teicu.</verse>
        <verse osisID='John.18.22'>Bet kad Viņš to teica, viens no klātesošajiem kalpiem sita Jēzum vaigā, sacīdams: Vai tā Tu atbildi augstajam priesterim?</verse>
        <verse osisID='John.18.23'>Jēzus atbildēja viņam: Ja es ļaunu runāju, pierādi ļaunumu, bet ja labi, kāpēc tu mani sit?</verse>
        <verse osisID='John.18.24'>Tad Anna aizsūtīja Viņu sasietu pie augstā priestera Kaifas.</verse>
        <verse osisID='John.18.25'>Bet Sīmanis Pēteris stāvēja un sildījās. Tad viņam sacija: Vai arī tu neesi viens no Viņa mācekļiem? Viņš noliedza un sacīja: Neesmu.</verse>
        <verse osisID='John.18.26'>Viens no augstā priestera kalpiem, radinieks tam, kam Pēteris nocirta ausi, sacīja: Vai es tevi neredzēju pie Viņa dārzā?</verse>
        <verse osisID='John.18.27'>Tad Pēteris atkal noliedza; un tūdaļ gailis iedziedājās.</verse>
        <verse osisID='John.18.28'>Tad viņi veda Jēzu no Kaifas uz pārvaldnieka pili. Bija agrs rīts. Paši tie neiegāja pilī, lai neapgānītos, bet lai ēstu Lieldienas jēru.</verse>
        <verse osisID='John.18.29'>Tad Pilāts izgāja ārā pie viņiem un sacīja: Kādu apsūdzību jūs ceļat pret šo cilvēku?</verse>
        <verse osisID='John.18.30'>Tie atbildēja viņam, sacīdami: Ja Viņš nebūtu ļaundaris, mēs Viņu tev nenodotu.</verse>
        <verse osisID='John.18.31'>Tad Pilāts sacīja viņiem: Ņemiet jūs Viņu un tiesājiet Viņu pēc sava likuma! Bet jūdi sacīja viņam: Mums nav brīv nevienu nonāvēt.</verse>
        <verse osisID='John.18.32'>Tā piepildījās Jēzus vārdi, kādus Viņš teica, norādīdams to, kādā nāvē Viņš.mirs.</verse>
        <verse osisID='John.18.33'>Tad Pilāts atkal iegāja pilī un iesauca Jēzu, un sacīja Viņam: Vai Tu esi jūdu Ķēniņš?</verse>
        <verse osisID='John.18.34'>Jēzus atbildēja: Vai tu pats no sevis to saki, vai citi tev par mani stāstījuši?</verse>
        <verse osisID='John.18.35'>Pilāts atbildēja: Vai tad es esmu jūds? Tava tauta un augstie priesteri nodeva Tevi man. Ko Tu esi darījis?</verse>
        <verse osisID='John.18.36'>Jēzus atbildēja: Mana valstība nav no šīs pasaules. Ja mana valstība būtu no šīs pasaules, tad mani kalpi cīnītos par to, lai es netiktu nodots jūdiem. Bet tagad mana valstība nav no šejienes.</verse>
        <verse osisID='John.18.37'>Tad Pilāts sacīja Viņam: Tātad Tu esi Ķēniņš? Jēzus atbildēja: Tu saki, ka esmu Ķēniņš. Tāpēc es esmu dzimis un tāpēc pasaulē nācis, lai apliecinātu patiesību. Ikviens, kas no patiesības ir, klausa manu balsi.</verse>
        <verse osisID='John.18.38'>Pilāts Viņam sacīja: Kas ir patiesība? Un viņš, to pateicis, atkal izgāja pie jūdiem un sacīja tiem: Es neatrodu pie Viņa nekādas vainas.</verse>
        <verse osisID='John.18.39'>Bet jums ir ieradums, ka es jums Lieldienās vienu atbrīvoju. Ja vēlaties, es atlaidīšu jums jūdu Ķēniņu?</verse>
        <verse osisID='John.18.40'>Tad visi atkal kliedza, sacīdami: Viņu ne, bet Barabu! Bet Baraba bija laupītājs.</verse>
      </chapter>
      <chapter osisID='John.19'>
        <verse osisID='John.19.1'>Tad Pilāts ņēma un šaustīja Jēzu.</verse>
        <verse osisID='John.19.2'>Un kareivji, nopinuši ērkšķu kroni, uzlika to Viņam galvā un aplika Viņam purpura virsdrēbes.</verse>
        <verse osisID='John.19.3'>Un tie nāca pie Viņa un sacīja: Esi sveicināts, jūdu Ķēniņ, un sita Viņam vaigā.</verse>
        <verse osisID='John.19.4'>Tad Pilāts atkal izgāja ārā un sacīja viņiem: Lūk, es Viņu izvedu pie jums ārā, lai jūs atzītu, ka es pie Viņa nekādas vainas neatrodu.</verse>
        <verse osisID='John.19.5'>Tad Jēzus iznāca ērkšķu kronī un purpura virsdrēbēs. Un viņš tiem sacīja: Lūk, kāds Cilvēks!</verse>
        <verse osisID='John.19.6'>Kad augstie priesteri un kalpi ieraudzīja Viņu, tie kliedza, sacīdami: Sit Viņu krustā, sit Viņu krustā! Pilāts viņiem sacīja: Ņemiet jūs Viņu un sitiet krustā, jo es pie Viņa vainas neatrodu!</verse>
        <verse osisID='John.19.7'>Jūdi viņam atbildēja: Mums ir likums un pēc likuma Viņam jāmirst, jo Viņš sevi darījis par Dieva Dēlu.</verse>
        <verse osisID='John.19.8'>Pilāts, dzirdēdams šos vārdus, vēl vairāk nobijās.</verse>
        <verse osisID='John.19.9'>Un viņš, atkal iegājis tiesas namā, sacīja Jēzum: No kurienes Tu esi? Bet Jēzus nedeva vīņam atbildi.</verse>
        <verse osisID='John.19.10'>Tad Pilāts sacīja Viņam: Tu man neatbildi? Vai Tu nezini, ka man vara Tevi krustā sist un vara Tevi atlaist?</verse>
        <verse osisID='John.19.11'>Jēzus atbildēja: Tev nebūtu nekādas varas pār mani, ja tā nebūtu tev dota no augšienes. Tāpēc tam, kas mani tev nodeva, lielāks grēks.</verse>
        <verse osisID='John.19.12'>Un no šī laika Pilāts meklēja Viņu atlaist. Bet jūdi kliedza, sacīdami: Ja tu Viņu atlaid, tu neesi ķeizara draugs, jo ikviens, kas sevi ceļ par ķēniņu, pretojas ķeizaram.</verse>
        <verse osisID='John.19.13'>Bet Pilāts, dzirdēdams šos vārdus, izveda Jēzu ārā un sēdās soģa krēslā tanī vietā, kas saucās Litostrotos, ebrejiski Gabata.</verse>
        <verse osisID='John.19.14'>Bija sagatavošanās diena pirms Lieldienām ap sesto stundu. Un viņš sacīja jūdiem: Lūk, jūsu ķēniņš!</verse>
        <verse osisID='John.19.15'>Bet tie kliedza: Nost, nost! Sit Viņu krustā! Pilāts sacīja viņiem: Jūsu ķēniņu lai situ krustā? Augstie priesteri atbildēja: Mums nav ķēniņa, tik vienīgi ķeizars!</verse>
        <verse osisID='John.19.16'>Tad viņš atdeva tiem Viņu krustā sišanai. Bet tie paņēma Jēzu un aizveda.</verse>
        <verse osisID='John.19.17'>Un Viņš, nesdams savu krustu, gāja uz to vietu, kas saucās Kalvārija, bet ebrejiski Golgota.</verse>
        <verse osisID='John.19.18'>Tur tie piesita Viņu krustā un līdz ar Viņu abās pusēs citus divus, bet Jēzu vidū.</verse>
        <verse osisID='John.19.19'>Bet Pilāts uzrakstīja arī uzrakstu un uzlika krustā. Un uzrakstīts bija: Jēzus Nācarietis, jūdu Ķēniņš.</verse>
        <verse osisID='John.19.20'>Šo uzrakstu lasīja daudzi jūdi, jo vieta, kur Jēzus bija krustā piesists, bija tuvu pilsētai; un rakstīts bija ebrejiski, grieķiski un latīniski.</verse>
        <verse osisID='John.19.21'>Tad jūdu augstie priesteri sacīja Pilātam: Neraksti: jūdu Ķēniņš, bet ka Viņš pats sacīja: Es esmu jūdu Ķēniņš.</verse>
        <verse osisID='John.19.22'>Pilāts atbildēja: Ko uzrakstīju, to uzrakstīju.</verse>
        <verse osisID='John.19.23'>Tad kareivji, piesituši Viņu krustā, paņēma Viņa drēbes (un sadalīja četrās daļās, katram kareivim pa daļai) un svārkus. Bet svārki nebija šūti: tie bija viscaur austi.</verse>
        <verse osisID='John.19.24'>Tad tie viens otram sacīja: Nedalīsim tos, bet metīsim kauliņus, kam tie būs. Tā piepildījās, kas teikts Rakstos: viņi sadalīja savā starpā manas drēbes, bet par maniem svārkiem meta kauliņus. Tā kareivji to padarīja. (Ps.21,19)</verse>
        <verse osisID='John.19.25'>Bet pie Jēzus krusta stāvēja Viņa māte un Viņa mātes māsa Marija, Kleofasa sieva, un Marija Magdalēna.</verse>
        <verse osisID='John.19.26'>Tad Jēzus, redzēdams māti un mācekli, ko Viņš mīlēja, stāvam, sacīja savai mātei: Sieviet, lūk, tavs dēls!</verse>
        <verse osisID='John.19.27'>Pēc tam Viņš sacīja māceklim: Lūk, tava māte! Un no tās stundas māceklis ņēma viņu pie sevis.</verse>
        <verse osisID='John.19.28'>Pēc tam Jēzus, zinādams, ka viss padarīts, lai piepildītos Raksti, sacīja: Slāpstu!</verse>
        <verse osisID='John.19.29'>Tur bija nolikts trauks, pilns etiķa. Tad kareivji etiķī piesūcināja sūkli, uzsprauda izapa stiebrā un pacēla pie Viņa mutes.</verse>
        <verse osisID='John.19.30'>Kad Jēzus etiķi bija baudījs, Viņš sacīja: Ir izpildīts! Un Viņš, galvu noliecis, atdeva garu.</verse>
        <verse osisID='John.19.31'>Bet tā kā bija sagatavošanās diena, tad jūdi, lai miesas sabatā nepaliktu krustā, jo tā bija lielā sabata diena, lūdza Pilātu, lai viņu stilbkauli tiktu salauzti un tos noņemtu.</verse>
        <verse osisID='John.19.32'>Tad atnāca kareivji un pirmajam un otrajam, kas kopā ar Viņu bija piesisti krustā, salauza stilbkaulus.</verse>
        <verse osisID='John.19.33'>Bet kad viņi nogāja pie Jēzus un redzēja, ka Viņš jau miris, tie nelauza Viņa stilbkaulus,</verse>
        <verse osisID='John.19.34'>Bet viens no kareivjiem ar šķēpu atvēra Viņa sānus, un tūdaļ iztecēja asinis un ūdens.</verse>
        <verse osisID='John.19.35'>Un tas, kas to redzēja, deva liecību, un viņa liecība patiesa. Un viņš zina, ka runā patiesību, lai arī jūs ticētu.</verse>
        <verse osisID='John.19.36'>Jo tas notika, lai izpildītos Raksti: nevienu kaulu Viņam nebūs salauzt. (2.Moz.12,46)</verse>
        <verse osisID='John.19.37'>Un arī citi Raksti saka: Tie skatīs Viņu, ko tie pārdūruši. (Zah.12,10)</verse>
        <verse osisID='John.19.38'>Bet pēc tam Jāzeps no Arimatejas (tāpēc ka viņš bija Jēzus māceklis, bet slepenībā aiz bailēm no jūdiem) lūdza Pilātu, lai atļauj noņemt Jēzus miesas un Pilāts atļāva. Tad viņš nāca un noņēma Jēzus miesas.</verse>
        <verse osisID='John.19.39'>Bet arī Nikodēms atnāca, kas agrāk bija nācis pie Jēzus naktī, un atnesa kādas simts mārciņas mirru un aloes maisījumu.</verse>
        <verse osisID='John.19.40'>Tad viņi paņēma Jēzus miesas un satina tās audeklā kopā ar smaržām, kā tas bija parasts, jūdus apbedījot.</verse>
        <verse osisID='John.19.41'>Bet tanī vietā, kur Viņš tika krustā piesists, bija dārzs un dārzā jauns kaps, kurā vēl neviens nebija guldīts.</verse>
        <verse osisID='John.19.42'>Jūdu sagatavošanās dienas dēļ tur viņi guldīja Jēzu, jo kaps bija tuvu.</verse>
      </chapter>
      <chapter osisID='John.20'>
        <verse osisID='John.20.1'>Pirmajā nedēļas dienā, rīta agrumā, kad vēl bija tumsa, Marija Magdalēna atnāca pie kapa un redzēja akmeni noveltu no kapa.</verse>
        <verse osisID='John.20.2'>Tad viņa skriešus devās pie Sīmaņa Pētera un pie otra mācekļa, ko Jēzus mīlēja, un sacīja viņiem: Viņi Kungu no kapa paņēmuši, un mēs nezinām, kur tie Viņu nolikuši.</verse>
        <verse osisID='John.20.3'>Tad Pēteris un otrs māceklis izgāja un atnāca pie kapa.</verse>
        <verse osisID='John.20.4'>Abi viņi skrēja reizē; bet otrs māceklis skrēja ātrāk nekā Pēteris un nonāca pie kapa pirmais.</verse>
        <verse osisID='John.20.5'>Un viņš noliecās un redzēja noliktu audeklu, tomēr iekšā negāja.</verse>
        <verse osisID='John.20.6'>Tad, viņam sekodams, atnāca Sīmanis Pēteris, iegāja kapā un redzēja noliktu audeklu.</verse>
        <verse osisID='John.20.7'>Un sviedrauts, kas bijis uz Viņa galvas, nebija nolikts pie audekla, bet atsevišķi satīts savā vietā.</verse>
        <verse osisID='John.20.8'>Tad iegāja arī tas māceklis, kas pirmais atnāca pie kapa un redzēja un ticēja.</verse>
        <verse osisID='John.20.9'>Jo viņi vēl neizprata Rakstus, ka Viņam vajadzēja no miroņiem augšāmcelties.</verse>
        <verse osisID='John.20.10'>Tad mācekļi atkal atgriezās savā mītnē.</verse>
        <verse osisID='John.20.11'>Bet Marija stāvēja ārā pie kapa un raudāja. Un, vēl raudādama, viņa noliecās un paskatījās kapā.</verse>
        <verse osisID='John.20.12'>Un viņa redzēja divus eņģeļus baltās drānās sēžam: vienu galvgalī un otru kājgalī, kur bija novietotas Jēzus miesas.</verse>
        <verse osisID='John.20.13'>Viņi tai sacīja: Sieviet, ko tu raudi? Viņa tiem sacīja: Tāpēc, ka tie manu Kungu aiznesuši, un es nezinu, kur tie Viņu likuši.</verse>
        <verse osisID='John.20.14'>To sacījusi, viņa pagriezās atpakaļ un redzēja Jēzu stāvam, bet nezināja, ka tas Jēzus.</verse>
        <verse osisID='John.20.15'>Jēzus sacīja viņai: Sieviet, ko raudi? Ko tu meklē? Tā, domādama, ka tas dārznieks, sacīja Viņam: Kungs, ja tu Viņu aiznesi, tad saki man, kur tu Viņu liki, un es Viņu paņemšu.</verse>
        <verse osisID='John.20.16'>Jēzus sacīja viņai: Marija! Tā apgriezās un sacīja Viņam: Rabboni! kas nozīmē: Mācītāj!</verse>
        <verse osisID='John.20.17'>Jēzus sacīja viņai: Nepieskaries man, jo es vēl neesmu aizgājis pie sava Tēva, bet ej pie maniem brāļiem un saki viņiem: es aizeju pie sava Tēva un jūsu Tēva, pie sava Dieva un jūsu Dieva.</verse>
        <verse osisID='John.20.18'>Tad Marija Magdalēna aizgāja un paziņoja mācekļiem: Es redzēju Kungu, un to Viņš man pateica.</verse>
        <verse osisID='John.20.19'>Kad tanī pat pirmajā nedēļas dienā, vakaram iestājoties, aiz bailēm no jūdiem durvis, kur mācekļi bija sapulcējušies, bija aizslēgtas, Jēzus atnāca un nostājās viņu vidū, un sacīja tiem: Miers jums!</verse>
        <verse osisID='John.20.20'>Un Viņš, to pateicis, tiem rādīja rokas un sānus. Tad mācekļi, redzēdami Kungu, kļuva līksmi.</verse>
        <verse osisID='John.20.21'>Tad Viņš atkal tiem sacīja: Miers jums! Kā mans Tēvs sūtījis mani, tā es jūs sūtu.</verse>
        <verse osisID='John.20.22'>To pateicis, Viņš dvesa un sacīja tiem: Saņemiet Svēto Garu!</verse>
        <verse osisID='John.20.23'>Kam jūs grēkus piedosiet, tiem tie būs piedoti, kam tos aizturēsiet, tiem tie būs aizturēti.</verse>
        <verse osisID='John.20.24'>Bet Toms, viens no tiem divpadsmit, saukts Dvīnis, nebija pie viņiem, kad atnāca Jēzus.</verse>
        <verse osisID='John.20.25'>Tad pārējie mācekļi sacīja viņam: Mēs redzējām Kungu. Bet viņš sacīja tiem: Ja es neredzēšu naglu rētas Viņa rokās un savu pirkstu neielikšu naglu rētās, un savu roku neielikšu Viņa sānos, es neticēšu.</verse>
        <verse osisID='John.20.26'>Un pēc astoņām dienām atkal Viņa mācekļi un arī Toms bija iekšā. Un durvis bija aizslēgtas. Jēzus atnāca un nostājās starp viņiem, un sacīja: Miers jums!</verse>
        <verse osisID='John.20.27'>Pēc tam Viņš sacīja Tomam: Sniedz šurp savu pirkstu un aplūko manas rokas, un sniedz šurp savu roku un liec to manos sānos, un neesi neticīgs, bet ticīgs!</verse>
        <verse osisID='John.20.28'>Toms atbildēja Viņam, sacīdams: Mans Kungs un mans Dievs!</verse>
        <verse osisID='John.20.29'>Jēzus sacīja viņam: Tom, tu ticēji tāpēc, ka tu mani redzēji. Svētīgi tie, kas nav redzējuši, bet ir ticējuši.</verse>
        <verse osisID='John.20.30'>Vēl daudz citus brīnumus Jēzus darīja savu mācekļu priekšā, kas nav rakstīti šinī grāmatā.</verse>
        <verse osisID='John.20.31'>Bet šis ir rakstīts, lai jūs ticētu, ka Jēzus ir Kristus, Dieva Dēls, un lai jūs ticēdami iemantotu dzīvību Viņa vārdā.</verse>
      </chapter>
      <chapter osisID='John.21'>
        <verse osisID='John.21.1'>Pēc tam Jēzus atkal parādījās mācekļiem pie Tibērijas jūras. Viņš parādījās tā:</verse>
        <verse osisID='John.21.2'>Tur bija kopā Sīmanis Pēteris un Toms, saukts Dvīnis, un Natanaēls, kas bija no Galilejas Kānas, un Zebedeja dēli, un vēl citi divi no Viņa mācekļiem.</verse>
        <verse osisID='John.21.3'>Sīmanis Pēteris sacīja viņiem: Es eju zvejot. Tie sacīja viņam: Arī mēs iesim tev līdz. Un viņi izgāja un iekāpa laivā, bet tanī naktī nekā neieguva.</verse>
        <verse osisID='John.21.4'>Bet rīta ausmā Jēzus stāvēja krastā; tomēr mācekļi nepazina, ka tas ir Jēzus.</verse>
        <verse osisID='John.21.5'>Tad Jēzus viņiem sacīja: Bērni, vai jums ir kas ēdams? Tie atbildēja Viņam: Nav!</verse>
        <verse osisID='John.21.6'>Viņš tiem sacīja: Izmetiet tīklu laivas labajā pusē un jūs atradīsiet. Tad viņi izmeta un vairs nespēja to pavilkt zivju daudzuma dēļ.</verse>
        <verse osisID='John.21.7'>Tad māceklis, ko Jēzus mīlēja, sacīja Pēterim: Tas ir Kungs! Sīmanis Pēteris, dzirdēdams, ka tas ir Kungs, apjoza virsdrēbes (jo bija izģērbies) un metās jūrā.</verse>
        <verse osisID='John.21.8'>Bet citi mācekļi brauca laivā, vilkdami tīklu ar zivīm (jo tie nebija tālu no krasta, bet tikai apmēram divsimt olekšu).</verse>
        <verse osisID='John.21.9'>Kad viņi izkāpa malā, tie redzēja saliktas ogles, bet virs tām uzliktu zivi un maizi.</verse>
        <verse osisID='John.21.10'>Jēzus sacīja viņiem: Atnesiet no tām zivīm, ko jūs tagad ieguvāt! </verse>
        <verse osisID='John.21.11'>Tad Sīmanis Pēteris, iekāpis laivā, izvilka krastā pilnu tīklu ar simt piecdesmit trim lielām zivīm. Un, lai gan to bija tik daudz, tīkls nesaplīsa.</verse>
        <verse osisID='John.21.12'>Jēzus sacīja viņiem: Nāciet un ēdiet! Un neviens no klātesošajiem neuzdrošinājās Viņam jautāt: Kas Tu esi? Jo viņi zināja, ka tas ir Kungs.</verse>
        <verse osisID='John.21.13'>Tad Jēzus nāk, ņem maizi un dod viņiem, un tāpat arī zivi.</verse>
        <verse osisID='John.21.14'>Šī jau bija trešā reize, kad Jēzus pēc augšāmcelšanās no miroņiem parādījās saviem mācekļiem.</verse>
        <verse osisID='John.21.15'>Kad nu viņi bija paēduši, Jēzus sacīja Sīmanim Pēterim: Sīmani, Jonas dēls, vai tu mani mīli vairāk nekā viņi? Tas Viņam sacīja: Tiešām, Kungs, Tu zini, ka es Tevi mīlu. Viņš sacīja tam: Gani manus jērus!</verse>
        <verse osisID='John.21.16'>Tad Viņš atkal sacīja tam: Sīmani, Jonas dēls, vai tu mani mīli? Tas Viņam sacīja: Tiešām, Kungs, Tu zini, ka es Tevi mīlu! Viņš tam sacīja: Gani manus jērus!</verse>
        <verse osisID='John.21.17'>Un trešo reizi Viņš tam sacīja: Sīmani, Jonas dēls, vai tu mani mīli? Pēteris noskuma, tāpēc ka Viņš trešo reizi tam sacīja: Vai tu mani mīli? Un tas Viņam sacīja: Kungs, Tu visu zini; Tu zini, ka es Tevi mīlu. Viņš tam sacīja: Gani manas avis!</verse>
        <verse osisID='John.21.18'>Patiesi, patiesi es tev saku: kad tu biji jauns, tad pats apjozies un gāji, kur vēlējies. Bet kad tu paliksi vecs, tu izstiepsi savas rokas, un citi tevi apjozīs un vedīs, kur tu nevēlies.</verse>
        <verse osisID='John.21.19'>Bet to Viņš sacīja, norādīdams, kādā nāvē tas pagodinās Dievu. Un Viņš, to pateicis, sacīja tam: Seko man!</verse>
        <verse osisID='John.21.20'>Pēteris, pagriezies atpakaļ, redzēja to mācekli sekojam, ko Jēzus mīlēja, kas Vakariņās piekļāvās Viņa krūtīm un sacīja: Kungs, kurš ir tas, kas Tevi nodos?</verse>
        <verse osisID='John.21.21'>Pēteris to ieraudzījis sacīja Jēzum: Kungs, kas būs ar šo?</verse>
        <verse osisID='John.21.22'>Jēzus sacīja viņam: Tā es vēlos, lai viņš paliek, kamēr es atnāku, kas tev daļas? Tu seko man!</verse>
        <verse osisID='John.21.23'>Tā šī runa izpaudās starp brāļiem, ka šis māceklis nemirs. Bet Jēzus nesacīja viņam, ka tas nemirs, bet: Tā es vēlos, lai viņš paliek, kamēr atnākšu, kas tev daļas?</verse>
        <verse osisID='John.21.24'>Šis ir tas māceklis, kas par šo liecību dod un uzrakstīja šo; un mēs zinām, ka viņa liecība patiesa.</verse>
        <verse osisID='John.21.25'>Bet vēl ir daudz citu lietu, ko Jēzus darījis. Ja tās atsevišķi uzrakstītu, man šķiet, visa pasaule nespētu aptvert sarakstītās grāmatas.</verse>
      </chapter>
    </div>
    <div type='book' osisID='Acts'>
      <chapter osisID='Acts.1'>
        <verse osisID='Acts.1.1'>Es pirmajos nostāstos, Teofil, runāju par visu, ko Jēzus darīja un mācīja no sākuma</verse>
        <verse osisID='Acts.1.2'>Līdz tai dienai, kurā Viņš pacēlās debesīs, pavēlēdams caur Svēto Garu apustuļiem, kurus Viņš izredzēja.</verse>
        <verse osisID='Acts.1.3'>Tiem Viņš arī pēc savām ciešanām, daudzos pierādījumos apliecināja, ka Viņš ir dzīvs, un, četrdesmit dienas parādīdamies, runāja par Dieva valstību.</verse>
        <verse osisID='Acts.1.4'>Un Viņš ēda kopā ar tiem un pavēlēja viņiem neaiziet no Jeruzalemes, bet gaidīt Tēva apsolījumu, ko jūs (tā Viņš sacīja) no manas mutes dzirdējāt.</verse>
        <verse osisID='Acts.1.5'>Jo Jānis gan kristīja ar ūdeni, bet jūs pēc nedaudz dienām tiksiet kristīti Svētajā Garā.</verse>
        <verse osisID='Acts.1.6'>Tad tie, kas bija sapulcējušies, jautāja Viņam, sacīdami: Kungs, vai Tu šinī laikā atjaunosi Izraēļa valsti?</verse>
        <verse osisID='Acts.1.7'>Bet Viņš tiem sacīja: Nav jūsu daļa zināt laiku vai brīžus, ko Tēvs atstājis savā varā.</verse>
        <verse osisID='Acts.1.8'>Bet kad nāks pār jums Svētais Gars, tad jūs saņemsiet Viņa spēku; un jūs būsiet mani liecinieki Jeruzalemē un visā Jūdejā, un Samarijā, un visā zemē.</verse>
        <verse osisID='Acts.1.9'>Un to sacījis, tiem redzot, Viņš tika pacelts, un padebess paņēma Viņu no to acīm.</verse>
        <verse osisID='Acts.1.10'>Kad tie, Viņam debesīs uzejot, skatījās, lūk, divi vīri baltās drēbēs piestājās tiem</verse>
        <verse osisID='Acts.1.11'>Un sacīja: Galilejas vīri, ko jūs stāvat, skatīdamies debesīs? Šis Jēzus, kas no jums tika paņemts debesīs, tāpat atnāks, kā jūs redzējāt Viņu debesīs aizejam.</verse>
        <verse osisID='Acts.1.12'>Tad viņi atgriezās atpakaļ Jeruzalemē no kalna, ko sauc par Olīvkalnu, kas ir tuvu Jeruzalemei, sabata gājiena attālumā.</verse>
        <verse osisID='Acts.1.13'>Un viņi atnākuši uzgāja Vakariņu telpā, kur uzturējās Pēteris un Jānis, Jēkabs un Andrejs, Fīlips un Toms, Bērtulis un Matejs, Jēkabs, Alfeja dēls, un Sīmanis Centīgais, un Jūda, Jēkaba brālis.</verse>
        <verse osisID='Acts.1.14'>Viņi visi vienprātīgi palika lūgšanā kopā ar sievietēm un Mariju, Jēzus Māti, un Viņa brāļiem.</verse>
        <verse osisID='Acts.1.15'>Tanīs dienās Pēteris, nostājies brāļu vidū, (bet tie bija kopā ap simts divdesmit cilvēku) sacīja:</verse>
        <verse osisID='Acts.1.16'>Brāļi, vajag izpildīt Rakstus, ko Svētais Gars pasludināja ar Dāvida muti par Jūdasu, kas bija vadonis tiem, kas apcietināja Jēzu.</verse>
        <verse osisID='Acts.1.17'>Tas bija pieskaitīts mums, un viņš piedalījās šinī kalpošanā.</verse>
        <verse osisID='Acts.1.18'>Tas ieguva tīrumu par netaisnības algu un, pakāries, vidū pārsprāga, un visas viņa iekšas izgāzās.</verse>
        <verse osisID='Acts.1.19'>Tas kļuva zināms visiem Jeruzalemes iedzīvotājiem, tā ka tas tīrums viņu valodā tika nosaukts Hakeldama, tas ir, asins tīrums.</verse>
        <verse osisID='Acts.1.20'>Jo psalmu grāmatā rakstīts: Lai viņu mājvieta paliek tukša un lai neviens tanī nedzīvo; un viņa bīskapa pilnvaras lai saņem cits. (Ps 68; 108)</verse>
        <verse osisID='Acts.1.21'>Tāpēc vienam no tiem vīriem, kas ar mums bija vienoti visu laiku, kad Kungs Jēzus pie mums nāca un gāja, </verse>
        <verse osisID='Acts.1.22'>Sākot ar Jāņa kristību, līdz tai dienai, kad Viņš no mums tika uzņemts debesīs, jākļūst līdz ar mums par Viņa augšāmcelšanās liecinieku.</verse>
        <verse osisID='Acts.1.23'>Un viņi izraudzīja divus: Jāzepu, ko sauca par Barsabu, kas iesaukts Taisnīgais, un Matiju.</verse>
        <verse osisID='Acts.1.24'>Un viņi, Dievu pielūgdami, sacīja: Tu, Kungs, pazīsti visu sirdis, parādi, kuru no šiem diviem Tu esi izvēlējies,</verse>
        <verse osisID='Acts.1.25'>Lai tas saņemtu kalpošanas un apustuļa pienākumus, ko Jūdass atstāja, lai aizietu savā vietā.</verse>
        <verse osisID='Acts.1.26'>Un tie deva viņiem lozes, un loze krita Matijam, un viņš tika pieskaitīts vienpadsmit apustuļiem.</verse>
      </chapter>
      <chapter osisID='Acts.2'>
        <verse osisID='Acts.2.1'>Kad Vasarsvētku diena bija pienākusi, visi viņi bija kopā tanī pat vietā.</verse>
        <verse osisID='Acts.2.2'>Un piepeši no debesīm nāca rūkoņa, it kā stipra vēja pūsma, un piepildīja visu māju, kur tie sēdēja.</verse>
        <verse osisID='Acts.2.3'>Un viņiem parādījās mēles it kā no uguns, kas sadalījās un nolaidās uz ikviena no viņiem.</verse>
        <verse osisID='Acts.2.4'>Un visi tika Svētā Gara piepildīti un iesāka runāt dažādās valodās, kā Svētais Gars deva viņiem izrunāt.</verse>
        <verse osisID='Acts.2.5'>Bet Jeruzalemē dzīvoja jūdi, dievbijīgi vīri no visām tautām zem debess.</verse>
        <verse osisID='Acts.2.6'>Kad šī balss atskanēja, daudzi sanāca kopā un apjuka, jo ikviens dzirdēja tos runājam savā valodā.</verse>
        <verse osisID='Acts.2.7'>Un visi samulsa un brīnījās, sacīdami: Lūk, vai tie visi, kas runā, nav galilejieši?</verse>
        <verse osisID='Acts.2.8'>Un kā mēs ikviens dzirdējām savu valodu, kurā mēs dzimuši?</verse>
        <verse osisID='Acts.2.9'>Partieši un mēdieši, un elamitieši, un kas dzīvo Mezopotāmijā, Jūdejā un Kapadokijā, Pontā un Āzijā. </verse>
        <verse osisID='Acts.2.10'>Frīģijā un Pamfīlijā, Ēģiptē un Lībijas daļā ap Kirēni un ienācēji no Romas,</verse>
        <verse osisID='Acts.2.11'>Tāpat jūdi un prozelīti, krētieši un arābi; mēs dzirdējām viņus mūsu valodās sludinām Dieva lielos darbus.</verse>
        <verse osisID='Acts.2.12'>Un visi pārsteigti brīnījās, viens otram sacīdami: Ko tas nozīmē?</verse>
        <verse osisID='Acts.2.13'>Bet citi izsmiedami sacīja: Tie ir salda vīna pilni.</verse>
        <verse osisID='Acts.2.14'>Bet Pēteris, nostājies ar tiem vienpadsmit, paceltā balsī sacīja viņiem: Jūdejas vīri un visi, kas dzīvojat Jeruzalemē, lai tas jums zināms, un savām ausīm uzmaniet manus vārdus:</verse>
        <verse osisID='Acts.2.15'>Viņi nav iereibuši, kā jūs domājat, jo ir tikai dienas trešā stunda;</verse>
        <verse osisID='Acts.2.16'>Bet tas ir, ko pravietis Joēls sacīja:</verse>
        <verse osisID='Acts.2.17'>Tas būs pēdējās dienās, saka Kungs, es izliešu no sava Gara pār ikvienu miesu, un jūsu dēli un jūsu meitas pravietos, un jūsu jaunieši redzēs parādības, un jūsu sirmgalvji sapņos sapņus.</verse>
        <verse osisID='Acts.2.18'>Un arī pār saviem kalpiem un savām kalponēm es tanīs dienās izliešu no sava Gara, un viņi pravietos.</verse>
        <verse osisID='Acts.2.19'>Un es došu brīnumzīmes augšā pie debesīm un apakšā virs zemes: asinis un uguni, un dūmu kvēpus;</verse>
        <verse osisID='Acts.2.20'>Saule pārvērtīsies tumsā un mēness asinīs, iekams nāks Kunga lielā un redzamā diena.</verse>
        <verse osisID='Acts.2.21'>Un notiks, ka ikviens, kas Kunga vārdu piesauks, kļūs pestīts. (Jl.2,28-31)</verse>
        <verse osisID='Acts.2.22'>Izraēliešu vīri! Uzklausiet šos vārdus: Jēzu no Nācaretes, šo Vīru, ko Dievs jums apliecinājis spēkā un brīnumos, un zīmēs, ko Dievs caur Viņu darījis jūsu vidū, kā arī jūs to zināt,</verse>
        <verse osisID='Acts.2.23'>To jūs pēc Dieva noteiktā lēmuma un paredzes nodevāt un ar noziedznieku rokām piekalāt krustā, un nonāvējāt.</verse>
        <verse osisID='Acts.2.24'>Dievs Viņu, atbrīvodams no miroņu valsts ciešanām, uzmodināja, jo tai bija neiespējami Viņu paturēt.</verse>
        <verse osisID='Acts.2.25'>Jo Dāvids par Viņu saka: Es vienmēr redzēju Kungu savu acu priekšā, jo Viņš ir man pa labi, lai es nešaubītos.</verse>
        <verse osisID='Acts.2.26'>Tāpēc mana sirds priecājās, un mana mēle gavilēja, un arī mana miesa dusēs cerībā.</verse>
        <verse osisID='Acts.2.27'>Jo Tu neatstāsi manu dvēseli mirušo valstī, nedz dosi savam Svētajam redzēt satrūdēšanu.</verse>
        <verse osisID='Acts.2.28'>Tu man esi zināmus darījis dzīves ceļus, un ar līksmību Tu mani piepildīsi sava vaiga priekšā.</verse>
        <verse osisID='Acts.2.29'>Brāļi, es uzdrošinos ar jums vaļsirdīgi runāt par patriarhu Dāvidu, ka viņš ir nomiris un aprakts, un viņa kaps pie mums ir līdz šai dienai.</verse>
        <verse osisID='Acts.2.30'>Viņš bija pravietis un zināja, ka Dievs viņam zvērēdams apsolīja sēdināt viņa tronī vienu no tā miesas atvasēm. (Ps.131,11)</verse>
        <verse osisID='Acts.2.31'>Viņš, to paredzēdams, sacīja par Kristus augšāmcelšanos, jo Viņš netika atstāts mirušo valstī, nedz Viņa miesa redzēja satrūdēšanu. (Ps.15,10)</verse>
        <verse osisID='Acts.2.32'>Šo Jēzu Dievs cēla augšām, tam mēs visi esam liecinieki.</verse>
        <verse osisID='Acts.2.33'>Dieva labās rokas paaugstināts un no Tēva saņēmis Svētā Gara apsolījumu, Viņš izlēja to, ko jūs redzat un dzirdat.</verse>
        <verse osisID='Acts.2.34'>Jo Dāvids neuzgāja debesīs, bet pats sacīja: Kungs sacīja manam Kungam: sēdies pie manas labās rokas,</verse>
        <verse osisID='Acts.2.35'>Iekams es Tavus ienaidniekus lieku par paklāju Tavām kājām. (Ps.109,1)</verse>
        <verse osisID='Acts.2.36'>Tāpēc lai viss Izraēļa nams visnoteiktāk zina, ka Dievs padarīja Viņu par Kungu un Kristu, šo Jēzu, ko jūs sitāt krustā.</verse>
        <verse osisID='Acts.2.37'>Bet viņi, to dzirdot, satriektu sirdi, sacīja Pēterim un pārējiem apustuļiem: Brāļi, ko mums darīt?</verse>
        <verse osisID='Acts.2.38'>Un Pēteris viņiem sacīja: Gandariet par saviem grēkiem, un ikviens no jums lai kristās Jēzus Kristus vārdā jūsu grēku piedošanai, un jūs saņemsiet Svētā Gara dāvanu.</verse>
        <verse osisID='Acts.2.39'>Jo solījums pieder jums un jūsu bērniem, un visiem, kas tālu ir, kurus Kungs, mūsu Dievs, vēl aicinās.</verse>
        <verse osisID='Acts.2.40'>Vēl daudz citos vārdos viņš apliecināja un mācīja tos, sacīdams: Glābieties no šīs samaitātās cilts!</verse>
        <verse osisID='Acts.2.41'>Kas viņa vārdus pieņēma, tie kristījās; un tanī dienā pievienojās ap trīs tūkstoši dvēseļu.</verse>
        <verse osisID='Acts.2.42'>Un viņi pastāvēja apustuļu mācībā, maizes laušanas sadraudzībā un lūgšanā.</verse>
        <verse osisID='Acts.2.43'>Un ikvienai dvēselei bija bailes, jo apustuļi Jeruzalemē darīja daudzus brīnumus un zīmes, un lielas bailes pārņēma visus.</verse>
        <verse osisID='Acts.2.44'>Bet visi, kas ticēja, turējās kopā, un viss viņiem bija kopīgs.</verse>
        <verse osisID='Acts.2.45'>Viņi pārdeva savus īpašumus un mantu un izdalīja visiem, kā kuram vajadzēja.</verse>
        <verse osisID='Acts.2.46'>Viņi ik dienas vienprātīgi sanāca svētnīcā un mājās lauza maizi, un gavilējot ar vientiesīgu sirdi pieņēma barību,</verse>
        <verse osisID='Acts.2.47'>Godinādami Dievu un iegūdami žēlastību visā tautā. Bet Kungs ik dienas pievienoja viņiem tos, kam vajadzēja kļūt pestītiem.</verse>
      </chapter>
      <chapter osisID='Acts.3'>
        <verse osisID='Acts.3.1'>Pēteris un Jānis gāja svētnīcā ap devīto lūgšanas stundu.</verse>
        <verse osisID='Acts.3.2'>Tad atnesa kādu vīru, kas bija tizls no mātes miesām. Viņu ik dienas nolika pie tā sauktajām greznajām durvīm, lai viņš lūgtu dāvanas no tiem, kas ieiet svētnīcā.</verse>
        <verse osisID='Acts.3.3'>Viņš, redzēdams Pēteri un Jāni pirms ieiešanas dievnamā, lūdza no tiem kādu dāvanu.</verse>
        <verse osisID='Acts.3.4'>Bet Pēteris ar Jāni, uzlūkodami viņu, sacīja: Paskaties uz mums!</verse>
        <verse osisID='Acts.3.5'>Un viņš uzlūkoja tos, cerēdams kaut ko no viņiem saņemt.</verse>
        <verse osisID='Acts.3.6'>Bet Pēteris sacīja: Sudraba un zelta man nav; bet kas man ir, to es tev dodu: Nācarieša Jēzus Kristus vārdā celies un staigā!</verse>
        <verse osisID='Acts.3.7'>Un viņš, paņēmis aiz labās rokas, to piecēla; un tūdaļ tā kājas un pēdas nostiprinājās</verse>
        <verse osisID='Acts.3.8'>Un tas uzlēcis nostājās un sāka iet, un kopā ar viņiem iegāja svētnīcā, un lēkāja, un godināja Dievu.</verse>
        <verse osisID='Acts.3.9'>Un visa tauta redzēja viņu staigājam un Dievu godinām.</verse>
        <verse osisID='Acts.3.10'>Un viņi pazina to, ka viņš bija tas, kas, dāvanas lūgdams, sēdēja pie greznajām svētnīcas durvīm; un tos pārņēma izbrīns un bailes par to, kas viņam bija noticis.</verse>
        <verse osisID='Acts.3.11'>Bet kad viņš turējās kopā ar Pēteri un Jāni, tad visa tauta brīnīdamās saskrēja ap viņiem tā sauktajā Salomona priekštelpā.</verse>
        <verse osisID='Acts.3.12'>To redzēdams, Pēteris sacīja tautai: Izraēliešu vīri, ko jūs brīnāties par to, vai ko skatāties uz mums it kā mēs ar savu spēku un varu būtu padarījuši to, ka šis staigā?</verse>
        <verse osisID='Acts.3.13'>Ābrahama Dievs un Īzāka Dievs, un Jēkaba Dievs, mūsu tēvu Dievs pagodināja savu Dēlu Jēzu, ko jūs nodevāt un noliedzāt Pilāta priekšā, kad tas nolēma Viņu atbrīvot.</verse>
        <verse osisID='Acts.3.14'>Svēto un Taisnīgo jūs noliedzāt un lūdzāt, lai jums dod slepkavu.</verse>
        <verse osisID='Acts.3.15'>Un dzīvības devēju jūs nonāvējāt, bet Dievs Viņu uzmodināja no miroņiem. Tam mēs esam liecinieki.</verse>
        <verse osisID='Acts.3.16'>Un ticības dēļ Viņa vārdam šo, kuru jūs redzat un pazīstat, Viņa vārds stiprināja; un ticība, kas no Viņa ir, dāvāja tam pilnīgu veselību visu jūsu priekšā.</verse>
        <verse osisID='Acts.3.17'>Bet tagad brāļi, es zinu, ka jūs tāpat kā jūsu priekšnieki nezināšanas dēļ to padarījāt.</verse>
        <verse osisID='Acts.3.18'>Jo Dievs to tā izpildīja, kā ar visu praviešu mutēm priekšsludinājis, ka Kristum jācieš.</verse>
        <verse osisID='Acts.3.19'>Tāpēc nožēlojiet grēkus un atgriezieties, lai jūsu grēki tiktu izdeldēti!</verse>
        <verse osisID='Acts.3.20'>Un lai Kungs dotu atspirgšanas laikus, lai sūtītu To, ko Viņš jums priekšsludinājis, Jēzu Kristu.</verse>
        <verse osisID='Acts.3.21'>Ko debesīm vajag uzņemt līdz tam laikam, kad viss būs piepildīts, ko Dievs runājis no mūžības ar savu svēto praviešu muti.</verse>
        <verse osisID='Acts.3.22'>Jo Mozus sacīja: Kungs, jūsu Dievs, iecels jums pravieti no jūsu brāļiem tāpat kā mani; Viņu jūs klausīsiet visās lietās, ko vien Viņš jums runās. (5.Moz.18,15)</verse>
        <verse osisID='Acts.3.23'>Un notiks, ka ikviena dvēsele, kas šo pravieti neklausīs, tiks no tautas vidus izskausta. (5.Moz.18,19)</verse>
        <verse osisID='Acts.3.24'>Un visi pravieši, kas runājuši, sākot ar Samuēlu un turpmāk, pasludināja šīs dienas.</verse>
        <verse osisID='Acts.3.25'>Jūs esat praviešu un derības, ko Dievs slēdzis ar mūsu tēviem, bērni, jo Viņš sacīja Ābrahamam: Un tavos pēcnācējos tiks svētītas visas zemes ciltis.</verse>
        <verse osisID='Acts.3.26'>Dievs dodams savu Dēlu, vispirms sūtīja Viņu pie jums, lai Viņš jūs svētītu, lai ikviens atgrieztos no saviem ļaunajiem darbiem.</verse>
      </chapter>
      <chapter osisID='Acts.4'>
        <verse osisID='Acts.4.1'>Kamēr viņi runāja tautai, pienāca priesteri, svētnīcas pārvalde un saduceji,</verse>
        <verse osisID='Acts.4.2'>Kas bija sarūgtināti par to, ka viņi mācīja tautu un sludināja augšāmcelšanos no miroņiem caur Jēzu.</verse>
        <verse osisID='Acts.4.3'>Un tie satvēra viņus un nodeva sardzei līdz rītam, jo bija jau vakars.</verse>
        <verse osisID='Acts.4.4'>Bet daudzi, kas šos vārdus bija dzirdējuši, ticēja; un šo vīriešu skaits bija pieci tūkstoši.</verse>
        <verse osisID='Acts.4.5'>Bet nākošajā dienā notika, ka Jeruzalemē sapulcējās viņu priekšnieki un vecākie, un rakstu mācītāji,</verse>
        <verse osisID='Acts.4.6'>Un augstais priesteris Anna, un Kaifa, un Jānis, un Aleksandrs, un cik to bija no priesteru kārtas.</verse>
        <verse osisID='Acts.4.7'>Un tie, novietojuši viņus vidū, jautāja: Ar kā spēku vai kā vārdā jūs to darījāt?</verse>
        <verse osisID='Acts.4.8'>Tad Pēteris, Svētā Gara piepildīts, sacīja viņiem: Tautas priekšnieki un vecākie, klausieties:</verse>
        <verse osisID='Acts.4.9'>Ja mūs šodien pratina labā darba dēļ, kas slimo cilvēku darīja veselu.</verse>
        <verse osisID='Acts.4.10'>Tad lai jums visiem un visai Izraēļa tautai ir zināms, ka mūsu Kunga Jēzus Kristus Nācarieša vārdā, kuru jūs krustā sitāt, kuru Dievs augšāmcēla no miroņiem, šis stāv jūsu priekšā vesels.</verse>
        <verse osisID='Acts.4.11'>Viņš ir akmens, ko jūs, cēlāji, atmetāt, bet kas kļuvis par stūrakmeni; (Ps.117,22; Is.28,16; Mt.21,42; Mk.12,10; Lk.20,17; Rom.9,33)</verse>
        <verse osisID='Acts.4.12'>Un nevienā citā nav pestīšanas, jo zem debess cilvēkiem nav dots neviens cits vārds, kurā viņi varētu kļūt pestīti.</verse>
        <verse osisID='Acts.4.13'>Bet tie, redzēdami Pētera un Jāņa patstāvību un nopratuši, ka viņi ir nemācīti un vienkārši cilvēki, brīnījās un uzzināja, ka viņi bijuši kopā ar Jēzu.</verse>
        <verse osisID='Acts.4.14'>Un tie, redzot izdziedināto cilvēku ar viņiem kopā stāvam, nevarēja nekā pretim runāt.</verse>
        <verse osisID='Acts.4.15'>Bet tie lika viņiem atstāt augsto tiesu un apspriedās savā starpā,</verse>
        <verse osisID='Acts.4.16'>Sacīdami: Ko lai darām ar šiem cilvēkiem? Jo, ka brīnums caur viņiem noticis, tas zināms visiem Jeruzalemes iedzīvotājiem. Tas zināms, un mēs to nevaram noliegt.</verse>
        <verse osisID='Acts.4.17'>Bet lai tas tālāk tautā neizpaustos, mēs viņiem piedraudēsim, lai tie Viņa vārdā vairs nevienam cilvēkam nekā nerunā.</verse>
        <verse osisID='Acts.4.18'>Un tie, pasaukuši viņus, pavēlēja vairs nerunāt un nemācīt Jēzus vārdā.</verse>
        <verse osisID='Acts.4.19'>Tad Pēteris un Jānis tiem atbildēja, sacīdami: Spriediet, vai Dieva priekšā ir taisnīgi jūs vairāk klausīt nekā Dievu?</verse>
        <verse osisID='Acts.4.20'>Jo mēs nevaram nerunāt par to, ko esam redzējuši un dzirdējuši.</verse>
        <verse osisID='Acts.4.21'>Un viņi piedraudēdami atlaida tos, neatrazdami iemesla tautas dēļ tos sodīt, jo visi teica, kas bija darīts un kas bija noticis;</verse>
        <verse osisID='Acts.4.22'>Jo cilvēkam, pie kā šis izdziedināšanas brīnums notika, bija vairāk nekā četrdesmit gadu.</verse>
        <verse osisID='Acts.4.23'>Kad viņus atlaida, tie aizgāja pie savējiem un stāstīja viņiem, ko augstie priesteri un vecākie tiem sacījuši.</verse>
        <verse osisID='Acts.4.24'>To noklausījušies, viņi vienprātīgi pacēla savas balsis uz Dievu, sacīdami: Kungs, kas esi radījis debesis un zemi, jūru un visu, kas tanī ir,</verse>
        <verse osisID='Acts.4.25'>Kas caur Svēto Garu ar sava kalpa Dāvida, mūsu tēva, muti esi sacījis: Kāpēc pagāni trako un ļaudis izdomā nelietības?</verse>
        <verse osisID='Acts.4.26'>Zemes ķēniņi saceļas un valdnieki apvienojas pret Kungu un Viņa Svaidīto? (Ps.2,1-2)</verse>
        <verse osisID='Acts.4.27'>Jo patiesi šinī pilsētā Herods un Poncijs Pilāts apvienojušies ar pagāniem un ar Izraēļa ļaudīm pret Tavu svēto kalpu Jēzu, ko Tu esi svaidījis,</verse>
        <verse osisID='Acts.4.28'>Lai darītu to, ko Tava roka un Tavs padoms nolēmis, ka tam jānotiek.</verse>
        <verse osisID='Acts.4.29'>Bet tagad, Kungs, skaties viņu draudos un dod saviem kalpiem pilnā paļāvībā runāt Tavu vārdu!</verse>
        <verse osisID='Acts.4.30'>Izstiep savu roku dziedināšanai un zīmju un brīnumu darīšanai sava svētā Dēla Jēzus vārdā!</verse>
        <verse osisID='Acts.4.31'>Pēc lūgšanas nodrebēja vieta, kur viņi bija sapulcējušies; un viņi visi kļuva svētā Gara pilni un drošsirdīgi runāja Dieva vārdu.</verse>
        <verse osisID='Acts.4.32'>Un daudzie ticīgie bija viena sirds un viena dvēsele; un neviens no viņiem nekā no tā, kas viņiem bija, nesauca par savu, bet viss viņiem bija kopīgs.</verse>
        <verse osisID='Acts.4.33'>Un apustuļi lielā spēkā deva liecību par mūsu Kunga Jēzus Kristus augšāmcelšanos; un liela žēlastība bija viņos visos.</verse>
        <verse osisID='Acts.4.34'>Un neviena trūcīga nebija viņu starpā, jo tie, kam bija tīrumi un nami, pārdeva tos un atnesa maksu par pārdoto,</verse>
        <verse osisID='Acts.4.35'>Un nolika apustuļiem pie kājam. Un katram tika dalīts, kā tam bja vajadzīgs.</verse>
        <verse osisID='Acts.4.36'>Arī levīts Jāzeps, dzimis kiprietis, ko apustuļi sauca par Barnabu, kas nozīmē: iepriecināšanas dēls,</verse>
        <verse osisID='Acts.4.37'>Pārdeva tīrumu, kas tam piederēja, un naudu atnesa un nolika pie apustuļu kājām.</verse>
      </chapter>
      <chapter osisID='Acts.5'>
        <verse osisID='Acts.5.1'>Bet kāds vīrs, vārdā Ananija, un viņa sieva Safīra pārdeva tīrumu</verse>
        <verse osisID='Acts.5.2'>Un ar sievas ziņu noslēpa daļu no tīruma maksas, bet kādu daļu atnesa un nolika pie apustuļu kājām.</verse>
        <verse osisID='Acts.5.3'>Tad Pēteris sacīja: Ananij, kāpēc sātans iekārdināja tavu sirdi, lai tu melotu Svētajam Garam un noslēptu daļu no tīruma maksas?</verse>
        <verse osisID='Acts.5.4'>Vai tev piederošais nevarēja tā palikt un vai pēc pārdošanas nebija tavā varā? Kāpēc tu šo lietu ieņēmi savā sirdī? Tu nesameloji cilvēkam, bet Dievam.</verse>
        <verse osisID='Acts.5.5'>Tad Ananija, dzirdēdams šos vārdus, pakrita un nomira; un visus, kas to dzirdēja, pārņēma lielas bailes.</verse>
        <verse osisID='Acts.5.6'>Tad jaunekļi piecēlušies nogādāja viņu prom un, iznesuši arā, apbedīja.</verse>
        <verse osisID='Acts.5.7'>Bet notika, ka pēc apmēram trijām stundām, nezinādama, kas bija noticis, atnāca arī viņa sieva.</verse>
        <verse osisID='Acts.5.8'>Tad Pēteris viņai sacīja: Saki man, sieviet, vai jūs par tādu maksu pārdevāt tīrumu? Un viņa sacīja: Jā, par tādu!</verse>
        <verse osisID='Acts.5.9'>Tad Pēteris teica viņai: Kāpēc jūs esat vienojušies kārdināt Kunga garu? Lūk, to kājas ir pie durvīm, kas apbedīja tavu vīru, un viņi aiznesīs arī tevi. </verse>
        <verse osisID='Acts.5.10'>Tūliņ tā nokrita pie viņa kājām un nomira. Un jaunekļi ienākuši atrada to mirušu, un viņi aiznesa to un apraka pie viņas vīra.</verse>
        <verse osisID='Acts.5.11'>Un lielas bailes pārņēma visu draudzi un visus tos, kas to dzirdēja.</verse>
        <verse osisID='Acts.5.12'>Bet caur apustuļu rokām notika tautā daudz zīmju un brīnumu; un visi vienprātīgi bija kopā Salomona priekštelpā.</verse>
        <verse osisID='Acts.5.13'>Bet no pārējiem neviens neuzdrošinājās tiem piebiedroties, bet tauta tos ļoti godināja.</verse>
        <verse osisID='Acts.5.14'>Tad arvien vairāk auga to vīriešu un sieviešu skaits, kas ticēja uz Kungu,</verse>
        <verse osisID='Acts.5.15'>Tā kā tie iznesa slimos ielās un nolika gultās un nestavās, lai, Pēterim garām ejot, kaut viņa ēna kādu no tiem apēnotu un tie atbrīvotos no savām kaitēm.</verse>
        <verse osisID='Acts.5.16'>Tad sapulcējās Jeruzalemē arī daudzi no kaimiņu pilsētām; tie atnesa neveselos un ļauno garu apsēstos, un tie visi tika izdziedināti.</verse>
        <verse osisID='Acts.5.17'>Tad cēlās augstais priesteris un visi, kas kopā ar viņu bija (tie piederēja pie saduceju sektas), kļuva dusmu pilni</verse>
        <verse osisID='Acts.5.18'>Un apcietināja apustuļus, un novietoja tos publiskā cietumā.</verse>
        <verse osisID='Acts.5.19'>Bet Kunga eņģelis naktī atvēra cietuma durvis, izveda viņus ārā un sacīja:</verse>
        <verse osisID='Acts.5.20'>Ejiet un, dievnamā nostājušies, runājiet ļaudīm visus šīs dzīvības vārdus!</verse>
        <verse osisID='Acts.5.21'>To dzirdējuši, viņi rīta agrumā iegāja svētnīcā un mācīja. Tad ieradās augstais priesteris un tie, kas ar viņu kopā bija, un sasauca augsto tiesu un visus Izraēļa bērnu vecākos un nosūtīja uz cietumu atvest tos.</verse>
        <verse osisID='Acts.5.22'>Bet kad kalpi atnāca un, cietumu atvēruši, tos neatrada, viņi atgriezās un paziņoja,</verse>
        <verse osisID='Acts.5.23'>Sacīdami: Mēs cietumu gan atradām visā rūpībā aizslēgtu un sargus durvju priekšā stāvot, bet, atvēruši to, mēs iekšā nevienu neatradām.</verse>
        <verse osisID='Acts.5.24'>Bet svētnīcas priekšnieks un augstie priesteri, dzirdēdami šos vārdus, bija neziņā par to, kas noticis.</verse>
        <verse osisID='Acts.5.25'>Bet kāds atnācis paziņoja viņiem: Lūk, vīri, ko jūs iemetāt cietumā, stāv dievnamā un māca ļaudis.</verse>
        <verse osisID='Acts.5.26'>Tad svētnīcas priekšnieks ar kalpiem aizgāja un atveda viņus, nepielietojot varu, jo baidījās no ļaudīm, ka tie nenomētātu viņus akmeņiem.</verse>
        <verse osisID='Acts.5.27'>Un tie, viņus atveduši, novietoja augstajā tiesā. Tad augstais priesteris jautāja viņiem,</verse>
        <verse osisID='Acts.5.28'>Sacīdams: Mēs jums stingri pavēlējām nemācīt šinī vārdā. Un jūs, lūk, piepildāt Jeruzalemi ar savu mācību un gribat šī Cilvēka asinis saukt pār mums.</verse>
        <verse osisID='Acts.5.29'>Bet Pēteris un apustuļi atbildēja, sacīdami: Dievam jāklausa vairāk nekā cilvēkiem.</verse>
        <verse osisID='Acts.5.30'>Mūsu tēvu Dievs uzmodināja Jēzu, kuru jūs, piesitot krustā, nonāvējāt.</verse>
        <verse osisID='Acts.5.31'>Dievs ar savu labo roku Viņu paaugstinājis par Valdnieku un Pestītāju, lai Izraēli vestu pie grēku nožēlošanas un to piedošanas.</verse>
        <verse osisID='Acts.5.32'>Mēs esam šo vārdu liecinieki un arī Svētais Gars, ko Dievs devis visiem, kas Viņam paklausa.</verse>
        <verse osisID='Acts.5.33'>To dzirdējuši, tie saniknojās un nodomāja viņus nonāvēt.</verse>
        <verse osisID='Acts.5.34'>Bet kāds farizejs, vārdā Gamaliēls, visā tautā iecīnīts bauslības mācītājs, piecēlās augstajā tiesā un lika šos cilvēkus uz īsu brīdi izvest ārā.</verse>
        <verse osisID='Acts.5.35'>Un viņš tiem sacīja: Izraēliešu vīri, padomājiet sevī, ko jūs gribat darīt ar šiem cilvēkiem!</verse>
        <verse osisID='Acts.5.36'>Jo pirms kādām dienām sacēlās Toedass, sacīdams, ka viņš kaut kas esot. Viņam piebiedrojās skaitā ap četri simti vīru. Viņu nonāvēja; un visi, kas viņam ticēja, tika izklīdināti un iznīcināti.</verse>
        <verse osisID='Acts.5.37'>Pēc viņa pierakstīšanās laikā sadumpojās galilejietis Jūdass un aizrāva sev līdz tautu; bet viņš pats gāja bojā, un visi, kas viņam pievienojās, tika izklīdināti.</verse>
        <verse osisID='Acts.5.38'>Tāpēc es jums tagad saku: atkāpieties no šiem cilvēkiem un atstājiet tos, jo, ja šis ir cilvēku nodoms un darbs, tad tas neiznāks.</verse>
        <verse osisID='Acts.5.39'>Bet ja Dieva, tad jūs nevarēsiet to iznīcināt. Pretējā gadījumā jūs izrādīsities Dieva pretinieki. Tie viņam piekrita.</verse>
        <verse osisID='Acts.5.40'>Un viņi, pasaukuši apustuļus, šaustīja tos un, piekodinādami nekad vairs nerunāt Jēzus vārdā, atlaida tos.</verse>
        <verse osisID='Acts.5.41'>Tad viņi priecādamies aizgāja no augstās tiesas, jo bija atzīti par cienīgiem Jēzus vārda dēļ ciest negodu.</verse>
        <verse osisID='Acts.5.42'>Bet viņi nemitējās svētnīcā un mājās ik dienas mācīt un sludināt Jēzu Kristu.</verse>
      </chapter>
      <chapter osisID='Acts.6'>
        <verse osisID='Acts.6.1'>Bet tanīs dienās, mācekļu skaitam pieaugot, grieķu starpā cēlās kurnēšana pret ebrejiem, ka ikdienišķajā apkalpošanā viņu atraitnes netiek ievērotas.</verse>
        <verse osisID='Acts.6.2'>Tad tie divpadsmit, sasaukuši daudz mācekļu, sacīja: Nepieklājas mums atstāt Dieva vārdu un kalpot galdam.</verse>
        <verse osisID='Acts.6.3'>Tāpēc, brāļi, izraugiet no sava vidus septiņus goda vīrus, Svētā Gara un gudrības pilnus, kurus tad mēs iecelsim šinī darbā,</verse>
        <verse osisID='Acts.6.4'>Bet mēs pastāvēsim lūgšanā un vārda kalpošanā.</verse>
        <verse osisID='Acts.6.5'>Un šī runa patika visai sanāksmei. Un viņi izvēlēja Stefanu, vīru, kas bija ticības un Svētā Gara pilns, un Filipu, un Prohoru, un Nikanoru, un Timonu, un Parmenu, un ienācēju Nikolaju no Antiohijas.</verse>
        <verse osisID='Acts.6.6'>Šos viņi stādīja apustuļiem priekšā; un tie, Dievu pielūgdami, uzlika viņiem rokas.</verse>
        <verse osisID='Acts.6.7'>Un Kunga vārds auga, un mācekļu skaits Jeruzalemē stipri vairojās; arī liels pulks priesteru kļuva padevīgs ticībai.</verse>
        <verse osisID='Acts.6.8'>Bet Stefans, būdams žēlastības un spēka pilns, darīja lielus brīnumus un zīmes tautā.</verse>
        <verse osisID='Acts.6.9'>Tad cēlās daži no tā saucamās libertīņu un kirēniešu, un aleksandriešu sinagogas un no tiem, kas bija no Kilikijas un Āzijas, un strīdējās ar Stefanu;</verse>
        <verse osisID='Acts.6.10'>Un viņi nespēja pretoties gudrībai un garam, kas no viņa runāja.</verse>
        <verse osisID='Acts.6.11'>Tad viņi sakūdīja vīrus, lai saka: Mēs dzirdējām, ka viņš runā zaimu vārdus pret Mozu un Dievu.</verse>
        <verse osisID='Acts.6.12'>Tad tie sakūdīja tautu un vecākos, un rakstu mācītājus. Tie saskrējuši satvēra viņu un aizveda augstajā tiesā.</verse>
        <verse osisID='Acts.6.13'>Un tie uzstādīja melīgu liecību, kas sacīja: Šis cilvēks nemitējas runāt pret svēto vietu un bauslību.</verse>
        <verse osisID='Acts.6.14'>Mēs dzirdējām viņu sakām, ka šis Jēzus no Nācaretes izpostīs šo vietu un pārgrozīs paražas, ko mums devis Mozus.</verse>
        <verse osisID='Acts.6.15'>Un visi, kas sēdēja augstajā tiesā, uzlūkojuši viņu, redzēja tā seju it kā eņģeļa vaigu.</verse>
      </chapter>
      <chapter osisID='Acts.7'>
        <verse osisID='Acts.7.1'>Tad augstais priesteris sacīja: Vai tas tā ir?</verse>
        <verse osisID='Acts.7.2'>Viņš teica: Brāļi un tēvi, klausieties! Godības Dievs parādījās mūsu tēvam Ābrahamam, kad tas bija Mezopotāmijā, pirms viņš pārcēlās dzīvot Hāranā.</verse>
        <verse osisID='Acts.7.3'>Un sacīja viņam: Aizej no savas zemes un saviem radiem un ej uz zemi, ko es tev rādīšu.</verse>
        <verse osisID='Acts.7.4'>Tad viņš aizgāja no kaldejiešu zemes un dzīvoja Hāranā. No turienes, kad tā tēvs nomira, Viņš to pārcēla šinī zemē, kurā jūs tagad dzīvojat;</verse>
        <verse osisID='Acts.7.5'>Un te Viņš tam nedeva mantojumā ne pēdas platuma, bet apsolīja to dot īpašumā viņam un pēc viņa - tā pēcnācējiem, kad viņam dēla vēl nebija.</verse>
        <verse osisID='Acts.7.6'>Tad Dievs viņam sacīja: Tavi pēcnācēji būs piedzīvotāji svešā zemē, un tos verdzinās un slikti ar tiem apiesies četri simti gadu;</verse>
        <verse osisID='Acts.7.7'>Un Kungs sacīja: Tautu, kurai tie vergos, es tiesāšu; un pēc tam tie izies un kalpos man šinī vietā.</verse>
        <verse osisID='Acts.7.8'>Un Viņš tam deva apgraizīšanas derību; un viņš dzemdināja Īzāku un to apgraizīja astotajā dienā; un Īzāks - Jēkabu un Jēkabs - divpadsmit ciltstēvus;</verse>
        <verse osisID='Acts.7.9'>Un ciltstēvi skaudības dēļ pārdeva Jāzepu uz Ēģipti, bet Dievs bija ar viņu.</verse>
        <verse osisID='Acts.7.10'>Un Viņš to izglāba no visām tā bēdām, un deva viņam žēlastību un gudrību faraona, Ēģiptes ķēniņa, priekšā, un tas iecēla viņu par Ēģiptes un visa sava nama valdnieku.</verse>
        <verse osisID='Acts.7.11'>Tad nāca bads un lielas ciešanas pār visu Ēģipti un Kanaanu, un mūsu tēvi neatrada vairs pārtiku.</verse>
        <verse osisID='Acts.7.12'>Kad Jēkabs dzirdēja, ka Ēģiptē ir labība, viņš sūtīja mūsu tēvus pirmo reizi.</verse>
        <verse osisID='Acts.7.13'>Bet otrreiz brāļi pazina Jāzepu, un faraonam kļuva viņa cilts zināma.</verse>
        <verse osisID='Acts.7.14'>Tad Jāzeps sūtīja un aicināja pie sevis savu tēvu Jēkabu un visus savus radus, septiņdesmit piecas dvēseles.</verse>
        <verse osisID='Acts.7.15'>Un Jēkabs pārgāja uz Ēģipti, un nomira viņš un mūsu tēvi.</verse>
        <verse osisID='Acts.7.16'>Un tos pārveda Sihemā un guldīja kapā, ko Ābrahams, maksājot sudrabā, nopirka Sihema dēla Emmora bērniem.</verse>
        <verse osisID='Acts.7.17'>Bet kad tuvojās apsolījuma laiks, ko Dievs Ābrahamam bija solījis, tauta auga un vairojās Ēģiptē,</verse>
        <verse osisID='Acts.7.18'>Iekams Ēģiptē necēlās cits ķēniņš, kas Jāzepu nepazina.</verse>
        <verse osisID='Acts.7.19'>Viņš pievīla mūsu tautu un apspieda mūsu tēvus, lai tie pamestu savus bērnus, lai tie nedzīvotu.</verse>
        <verse osisID='Acts.7.20'>Tanī laikā piedzima Mozus. Viņš bija Dievam patīkams un tika trīs mēnešus audzināts sava tēva namā.</verse>
        <verse osisID='Acts.7.21'>Bet kad tas bija izlikts, faraona meita paņēma to un audzināja viņu sev par dēlu.</verse>
        <verse osisID='Acts.7.22'>Un Mozu mācīja visās ēģiptiešu gudrībās, un tas bija varens savos vārdos un darbos.</verse>
        <verse osisID='Acts.7.23'>Kad viņš kļuva četrdesmit gadus vecs, viņam ienāca prātā apmeklēt savus brāļus, Izraēļa bērnus.</verse>
        <verse osisID='Acts.7.24'>Un viņš, ieraudzījis kādu netaisnīgi ciešam, aizstāvēja to; un viņš to, kas netaisnīgi cieta, atrieba, nosizdams ēģiptieti.</verse>
        <verse osisID='Acts.7.25'>Viņš domāja, ka brāļi sapratīs, ka Dievs tos izglābis ar viņa roku; bet tie to nesaprata.</verse>
        <verse osisID='Acts.7.26'>Nākošajā dienā, kad tie ķildojās, viņš ieradās pie tiem un uzaicināja tos samierināties, sacīdams: Vīri, jūs esat brāļi, kāpēc jūs kaitējat viens otram?</verse>
        <verse osisID='Acts.7.27'>Bet tas, kas savam tuvākajam darīja pārestību, atgrūda viņu, sacīdams: Kas tevi iecēlis mums par priekšnieku un tiesnesi?</verse>
        <verse osisID='Acts.7.28'>Vai tu gribi nonāvēt tāpat, kā tu vakar nonāvēji ēģiptieti?</verse>
        <verse osisID='Acts.7.29'>Šo vārdu dēļ Mozus aizbēga un kļuva ienācējs Madijana zemē, kur no viņa dzima divi dēli.</verse>
        <verse osisID='Acts.7.30'>Kad četrdesmit gadu bija pagājis, Sinaja kalna tuksnesī viņam parādījās eņģelis degošā ērkšķu krūma liesmā.</verse>
        <verse osisID='Acts.7.31'>To redzēdams, Mozus brīnījās par šo parādību. Un kad viņš piegāja to apskatīt, Kunga balss atskanēja uz viņu, sacīdama:</verse>
        <verse osisID='Acts.7.32'>Es esmu tavu tēvu Dievs, Ābrahama Dievs, Īzāka Dievs un Jēkaba Dievs. Tad Mozus, baiļu pārņemts, neuzdrošinājās vairs to uzlūkot.</verse>
        <verse osisID='Acts.7.33'>Bet Kungs viņam sacīja: Noauj kurpes no savām kājām, jo tā vieta, kur tu stāvi, ir svēta zeme!</verse>
        <verse osisID='Acts.7.34'>Es redzēdams redzēju savas tautas apspiešanu Ēģiptē un dzirdēju viņas vaimanas, un atnācu to atbrīvot; bet tagad nāc, es tevi sūtīšu uz Ēģipti!</verse>
        <verse osisID='Acts.7.35'>Šo Mozu, ko tie noliedza, sacīdami: Kas tevi iecēlis mums par priekšnieku un tiesnesi? Šo Dievs sūtīja par priekšnieku un atbrīvotāju ar eņģeļa roku, kas viņam parādījās ērkšķu krūmā.</verse>
        <verse osisID='Acts.7.36'>Viņš tos izveda, darīdams brīnumus un zīmes Ēģiptes zemē, Sarkanajā jūrā un četrdesmit gadus tuksnesī.</verse>
        <verse osisID='Acts.7.37'>Šis ir tas Mozus, kas sacīja Izraēļa bērniem: Dievs cēla jums pravieti no jūsu brāļiem, tāpat kā mani. Viņu klausiet!</verse>
        <verse osisID='Acts.7.38'>Viņš ir tas, kas draudzes vidū tuksnesī bija kopā ar eņģeli, kas runāja viņam Sinaja kalnā, un bija pie mūsu tēviem, un saņēma dzīvības vārdus, lai tos nodotu mums.</verse>
        <verse osisID='Acts.7.39'>Mūsu tēvi negribēja viņam paklausīt, bet tie atmeta viņu un savās sirdīs atgriezās Ēģiptē,</verse>
        <verse osisID='Acts.7.40'>Sacīdami Āronam: Darini mums dievus, kas mūs vadītu, jo mēs nezinām, kas noticis ar šo Mozu, kas izveda mūs no Ēģiptes zemes.</verse>
        <verse osisID='Acts.7.41'>Un tanīs dienās viņi darināja teļu, nesa elkam upuri un priecājās par savu roku darbu.</verse>
        <verse osisID='Acts.7.42'>Bet Dievs novērsās un atdeva tos debess karaspēka kalpībai, kā tas rakstīts pravieša grāmatā: Vai tu, Izraēļa nams, šajos četrdesmit gados tuksnesī man upurēji dzīvniekus un upura dāvanas? (Am.5,25)</verse>
        <verse osisID='Acts.7.43'>Jūs pieņēmāt Moloha telti un sava dieva Remfana zvaigzni, tēlus, ko darinājāt to pielūgšanai; un es jūs pārcelšu viņpus Babilonas. (Am.5,25-27)</verse>
        <verse osisID='Acts.7.44'>Derības telts bija ar mūsu tēviem tuksnesī, kā to pavēlēja Dievs, sacīdams Mozum, lai viņš to uztaisa pēc parauga, kādu tas redzēja.</verse>
        <verse osisID='Acts.7.45'>Mūsu tēvi, to paņēmuši, ar Jēzu ienesa pagānu daļā. Dievs tos izdzina mūsu tēvu vaiga priekšā līdz pat Dāvida dienām.</verse>
        <verse osisID='Acts.7.46'>Tas iemantoja žēlastību pie Dieva un lūdza, lai viņš atrastu mājokli Jēkaba Dievam.</verse>
        <verse osisID='Acts.7.47'>Tad Salomons uzcēla Viņam namu.</verse>
        <verse osisID='Acts.7.48'>Bet Visaugstākais nemājo rokām darinātos, kā to pravietis saka:</verse>
        <verse osisID='Acts.7.49'>Debess ir mans sēdeklis, bet zeme manu kāju paklājs. Kādu namu jūs man uzcelsiet, saka Kungs, vai kur ir mana atdusas vieta?</verse>
        <verse osisID='Acts.7.50'>Vai ne mana roka visu to darījusi? (Is.66,1-2)</verse>
        <verse osisID='Acts.7.51'>Jūs, stūrgalvji, ar neapgraizītajām sirdīm un ausīm! Jūs vienmēr pretojaties Svētajam Garam: kā jūsu tēvi, tā arī jūs.</verse>
        <verse osisID='Acts.7.52'>Kuru no praviešiem jūsu tēvi nav vajājuši? Viņi nonāvēja tos, kas iepriekš pasludināja Taisnīgā atnākšanu. Viņa nodevēji un slepkavas jūs esat tagad kļuvuši;</verse>
        <verse osisID='Acts.7.53'>Ar eņģeļu rīkojumu jūs esat bauslību saņēmuši, bet nepildījāt.</verse>
        <verse osisID='Acts.7.54'>To dzirdot, tie saskaitās savās sirdīs un grieza zobus uz viņu.</verse>
        <verse osisID='Acts.7.55'>Bet viņš, Svētā Gara pilns, uzlūkodams debesis, redzēja Dieva godību un Jēzu stāvam pie Dieva labās rokas,</verse>
        <verse osisID='Acts.7.56'>Un sacīja: Lūk, es redzu debesis atvērtas un Cilvēka Dēlu stāvam pie Dieva labās rokas.</verse>
        <verse osisID='Acts.7.57'>Bet tie, stiprā balsī kliegdami, aizbāza savas ausis un vienprātīgi uzbruka viņam.</verse>
        <verse osisID='Acts.7.58'>Un viņi akmeņiem nomētāja Stefanu, kas sauca un sacīja: Kungs Jēzu, pieņem manu garu!</verse>
        <verse osisID='Acts.7.60'>Un viņš, ceļos nometies, skaļā balsī sauca, sacīdams: Kungs, nepieskaiti tiem šo grēku! To sacījis, viņš aizmiga Kungā. Un Sauls piekrita viņa nonāvēšanai.</verse>
      </chapter>
      <chapter osisID='Acts.8'>
        <verse osisID='Acts.8.1'>Bet tanī dienā notika liela Jeruzalemes baznīcas vajāšana; un visi, izņemot apustuļus, tika izklīdināti Jūdejas un Samarijas apvidos.</verse>
        <verse osisID='Acts.8.2'>Tad dievbijīgie vīri apbedīja Stefanu un ļoti viņu apraudāja.</verse>
        <verse osisID='Acts.8.3'>Bet Sauls postīja Baznīcu, iedams namos, tverot vīriešus un sievietes un nododot tos cietumā.</verse>
        <verse osisID='Acts.8.4'>Bet izklīdinātie staigāja apkārt, sludinādami Dieva vārdu.</verse>
        <verse osisID='Acts.8.5'>Tad Filips nogāja Samarijas pilsētā un sludināja tiem Kristu.</verse>
        <verse osisID='Acts.8.6'>Bet ļaudis uzmanīgi un vienprātīgi klausījās, ko Filips runāja, un redzēja zīmes, ko viņš darīja.</verse>
        <verse osisID='Acts.8.7'>Jo no daudziem, kas bija ļauno garu apsēsti, tie izgāja, stiprā balsī kliegdami; bet daudzi triekas skartie un tizlie tika izdziedināti.</verse>
        <verse osisID='Acts.8.8'>Un liels prieks bija tanī pilsētā.</verse>
        <verse osisID='Acts.8.9'>Bet kāds vīrs, vārdā Sīmanis, kas agrāk pilsētā bija burvis, krāpa Samarijas ļaudis, sacīdams, ka viņš esot kas liels.</verse>
        <verse osisID='Acts.8.10'>Viņu ievēroja visi: no maza līdz lielam, sacīdami: Šis ir tā sauktais lielais Dieva spēks.</verse>
        <verse osisID='Acts.8.11'>Bet viņi tāpēc to ievēroja, ka tas ilgu laiku ar savām burvībām tos bija apmulsinājis.</verse>
        <verse osisID='Acts.8.12'>Bet kad tie noticēja Filipam, kas sludināja Dieva valstību, vīrieši un sievietes tika kristīti Jēzus Kristus vārdā. </verse>
        <verse osisID='Acts.8.13'>Tad arī pats Sīmanis kļuva ticīgs un, pieņēmis kristību, piebiedrojās Filipam, bet viņš, redzēdams notiekam zīmes un lielus brīnumus, apmulsis brīnījās.</verse>
        <verse osisID='Acts.8.14'>Kad apustuļi, kas bija Jeruzalemē, izdzirda, ka Samarija pieņēmusi Dieva vārdu, tie sūtīja pie viņiem Pēteri un Jāni.</verse>
        <verse osisID='Acts.8.15'>Tie atnākuši lūdza Dievu par viņiem, lai tie saņemtu Svēto Garu.</verse>
        <verse osisID='Acts.8.16'>Jo Tas vēl ne pār vienu no viņiem nebija nācis, bet viņi bija kristīti tikai Kunga Jēzus vārdā.</verse>
        <verse osisID='Acts.8.17'>Tad viņi uzlika tiem rokas, un tie saņēma Svēto Garu.</verse>
        <verse osisID='Acts.8.18'>Bet Sīmanis, redzēdams, ka caur apustuļu roku uzlikšanu tiek dots Svētais Gars, piedāvāja tiem naudu,</verse>
        <verse osisID='Acts.8.19'>Sacīdams: Dodiet arī man šo varu, lai ikviens, kam es uzlikšu rokas, saņemtu Svēto Garu! Bet Pēteris sacīja viņam:</verse>
        <verse osisID='Acts.8.20'>Tava nauda lai iet ar tevi pazušanā, jo tu domāji Dieva dāvanu par naudu iemantot!</verse>
        <verse osisID='Acts.8.21'>Tev nav ne daļas, nedz mantojuma no šīs mācības, jo tava sirds nav taisnīga Dieva priekšā.</verse>
        <verse osisID='Acts.8.22'>Tāpēc atgriezies no šī sava ļaunuma un lūdz Dievu! Varbūt šī tavas sirds iedoma tiks tev piedota.</verse>
        <verse osisID='Acts.8.23'>Kā es redzu, tu esi žults rūgtuma pilns un netaisnības saitēs.</verse>
        <verse osisID='Acts.8.24'>Bet Sīmanis atbildēja, sacīdams: Lūdziet jūs Kungu par mani, lai nekas no tā, ko jūs sacījāt, nenāk pār mani!</verse>
        <verse osisID='Acts.8.25'>Tad viņi, Dieva vārdu apliecinājuši un pavēstījuši, griezās atpakaļ uz Jeruzalemi un vēl daudziem Samarijas apgabaliem sludināja evaņģēliju.</verse>
        <verse osisID='Acts.8.26'>Tad Kunga eņģelis sacīja Filipam: Celies un ej uz dienvidiem pa ceļu, kas ved no Jeruzalemes uz Gazu, kas ir tuksnešains!</verse>
        <verse osisID='Acts.8.27'>Viņš cēlās un aizgāja. Un, lūk, kāds vīrs no Etiopijas, einuhs, Etiopijas ķēniņienes Kandakes pilnvarnieks, kas pārvaldīja visas viņas mantnīcas, bija ieradies Jeruzalemē pielūgt Dievu.</verse>
        <verse osisID='Acts.8.28'>Un atceļā, sēdēdams savos ratos, viņš lasīja pravieti Isaju.</verse>
        <verse osisID='Acts.8.29'>Tad Gars sacīja Filipam: Ej un piebiedrojies šiem ratiem!</verse>
        <verse osisID='Acts.8.30'>Filips piesteidzies un izdzirdis viņu lasām pravieti Isaju, sacīja: Vai tu domā, ka saproti, ko tu lasi?</verse>
        <verse osisID='Acts.8.31'>Viņš sacīja: Kā lai es to varu, ja man neviens nepaskaidro? Un viņš lūdza Filipu iekāpt un apsēsties pie viņa.</verse>
        <verse osisID='Acts.8.32'>Bet Rakstu vieta, ko viņš lasīja, bija šī: It kā avs, ko veda nokaušanai, un kā jērs kluss cirpēja priekšā, tā Viņš neatvēra savu muti.</verse>
        <verse osisID='Acts.8.33'>Viņa pazemošanai tiesa tika atcelta. Kas izstāstīs Viņa cilti, jo Viņa dzīvība tiek paņemta no šīs zemes? (Is.53,7-8)</verse>
        <verse osisID='Acts.8.34'>Tad einuhs jautāja Filipam, sacīdams: Es tevi lūdzu, par ko pravietis to saka? Par sevi vai par kādu citu?</verse>
        <verse osisID='Acts.8.35'>Bet Filips, atdarījis savu muti, un iesākdams ar šiem Rakstiem, sludināja viņam Jēzu.</verse>
        <verse osisID='Acts.8.36'>Un viņi, ceļu turpinādami, nokļuva pie kāda ūdens; un einuhs sacīja: Lūk, ūdens! Kas mani kavē kristīties?</verse>
        <verse osisID='Acts.8.37'>Filips sacīja: Ja tu no visas sirds tici, tad to var. Un viņš atbildēja, sacīdams: Es ticu, ka Jēzus Kristus ir Dieva Dēls.</verse>
        <verse osisID='Acts.8.38'>Un viņš pavēlēja apturēt ratus, un viņi abi, Filips un einuhs, iekāpa ūdenī, un viņš to kristīja.</verse>
        <verse osisID='Acts.8.39'>Kad viņi izkāpa no ūdens, tā Kunga Gars aizrāva Filipu, un einuhs viņu vairs neredzēja, bet līksms turpināja ceļu. </verse>
        <verse osisID='Acts.8.40'>Bet Filips tika atrasts Azotā un, evaņģēliju sludinādams, pārstaigāja visas pilsētas, kamēr nonāca Cēzarejā.</verse>
      </chapter>
      <chapter osisID='Acts.9'>
        <verse osisID='Acts.9.1'>Bet Sauls, vēl vienmēr dvesdams draudus un nāvi pār Kunga mācekļiem, gāja pie augstā priestera</verse>
        <verse osisID='Acts.9.2'>Un lūdza no viņa vēstules Damaskas sinagogām, lai šīs mācības vīriešus un sievietes, kurus atradīs, saistītus vestu uz Jeruzalemi.</verse>
        <verse osisID='Acts.9.3'>Un notika, viņam ceļojot, ka viņš tuvojās Damaskai; un piepeši gaisma no debesīm apspīdēja viņu.</verse>
        <verse osisID='Acts.9.4'>Un viņš, zemē nokritis, dzirdēja balsi sakām viņam: Saul, Saul, kāpēc tu mani vajā?</verse>
        <verse osisID='Acts.9.5'>Viņš sacīja: Kas tu esi, Kungs? Un Viņš: Es esmu Jēzus, ko tu vajā. Grūti tev pret dzenuli spert.</verse>
        <verse osisID='Acts.9.6'>Un viņš trīcēdams izbrīnā sacīja: Kungs, ko Tu gribi, lai es daru? Un Kungs sacīja viņam: Celies un ej pilsētā; un tur tev pateiks, kas tev jādara.</verse>
        <verse osisID='Acts.9.7'>Bet tie vīri, kas kopā ar viņu ceļoja, stāvēja kā mēmi, jo balsi viņi gan dzirdēja, bet nevienu neredzēja.</verse>
        <verse osisID='Acts.9.8'>Tad Sauls piecēlās no zemes un, acis atvēris, nekā neredzēja. Aiz rokām vezdami, tie ieveda viņu Damaskā.</verse>
        <verse osisID='Acts.9.9'>Un viņš tur bija trīs dienas nekā neredzēdams, neēdis un nedzēris.</verse>
        <verse osisID='Acts.9.10'>Bet Damaskā bija kāds māceklis, vārdā Ananija; un Kungs parādībā viņu uzrunāja: Ananij! Un tas sacīja: Šeit es esmu, Kungs.</verse>
        <verse osisID='Acts.9.11'>Un Kungs sacīja viņam: Celies un ej uz tā saukto Taisno ielu un uzmeklē Jūdas mājā tarsieti, vārdā Sauls, jo lūk, viņš tur lūdz Dievu.</verse>
        <verse osisID='Acts.9.12'>Un viņš redzēja vīrieti, vārdā Ananiju, kas ienāca un uzlika viņam rokas, lai tas atdabūtu redzi.</verse>
        <verse osisID='Acts.9.13'>Bet Ananija atbildēja: Kungs, es no daudziem esmu dzirdējis par šo vīru, cik daudz ļauna viņš Taviem svētajiem darījis Jeruzalemē;</verse>
        <verse osisID='Acts.9.14'>Un te viņam ir augsto priesteru pilnvara saistīt visus, kas piesauc Tavu vārdu.</verse>
        <verse osisID='Acts.9.15'>Tad Kungs sacīja viņam: Ej, jo viņš man ir izredzēts trauks, lai nestu manu vārdu pagāniem, ķēniņiem un Izraēļa bērniem.</verse>
        <verse osisID='Acts.9.16'>Jo es viņam rādīšu, cik daudz tam būs jācieš mana vārda dēļ.</verse>
        <verse osisID='Acts.9.17'>Un Ananija aizgāja un iegāja namā, un, uzlicis rokas, sacīja: Brāli, Saul, Kungs Jēzus, kas tev parādījās ceļā, pa kuru tu nāci, sūtīja mani, lai tu kļūtu redzīgs un Svētā Gara pilns.</verse>
        <verse osisID='Acts.9.18'>Un tūdaļ no viņa acīm nokrita it kā zvīņas; un viņš kļuva redzīgs. Viņš piecēlās un tika kristīts.</verse>
        <verse osisID='Acts.9.19'>Un viņš, pieņēmis barību, atspirga. Tad viņš dažas dienas palika pie mācekļiem, kas bija Damaskā.</verse>
        <verse osisID='Acts.9.20'>Un tūdaļ viņš sinagogās sludināja par Jēzu, ka Viņš ir Dieva Dēls.</verse>
        <verse osisID='Acts.9.21'>Bet visi, kas to dzirdēja, brīnījās un sacīja: Vai viņš nav tas, kas Jeruzalemē vajāja tos, kas piesauca šo vārdu? Un vai tāpēc viņš nav nācis šurp, lai tos saistītus vestu pie augstajiem priesteriem?</verse>
        <verse osisID='Acts.9.22'>Bet Sauls atspirga arvien vairāk un ienesa sajukumu jūdos, kas dzīvoja Damaskā, apstiprinādams, ka Šis ir Kristus.</verse>
        <verse osisID='Acts.9.23'>Kad pagāja vairākas dienas, jūdi kopīgi nolēma nonāvēt viņu.</verse>
        <verse osisID='Acts.9.24'>Bet Sauls uzzināja viņu viltību. Un tie sargāja vārtus dienu un nakti, lai viņu nonāvētu.</verse>
        <verse osisID='Acts.9.25'>Bet mācekļi, paņēmuši viņu, naktī nolaida grozā pāri mūrim un izglāba to.</verse>
        <verse osisID='Acts.9.26'>Nonācis Jeruzalemē, viņš mēģināja pievienoties mācekļiem, bet visi baidījās viņa, jo neticēja, ka viņš ir māceklis.</verse>
        <verse osisID='Acts.9.27'>Tad Barnaba, paņēmis viņu, aizveda pie apustuļiem un izstāstīja tiem, kā viņš ceļā redzēja Kungu, ka Viņš tam runāja un kā viņš Damaskā uzticīgi sludinājis Jēzus vārdā.</verse>
        <verse osisID='Acts.9.28'>Un viņš kopā ar tiem Jeruzalemē nāca un gāja, vaļsirdīgi sludinādams Kunga vārdā.</verse>
        <verse osisID='Acts.9.29'>Un viņš runāja ar pagāniem un pārrunāja ar grieķiem, bet tie meklēja viņu nonāvēt.</verse>
        <verse osisID='Acts.9.30'>Brāļi, to uzzinājuši, aizveda viņu uz Cēzareju un aizsūtīja uz Tarsu.</verse>
        <verse osisID='Acts.9.31'>Tad Baznīcai visā Jūdejā, Galilejā un Samarijā bija miers, un tā auga, dzīvodama Kunga bijībā un pilna Svētā Gara iepriecinājuma.</verse>
        <verse osisID='Acts.9.32'>Tad notika, ka Pēteris, apmeklēdams visus, nonāca pie svētajiem, kas dzīvoja Lidā.</verse>
        <verse osisID='Acts.9.33'>Tur viņš atrada kādu cilvēku, vārdā Aineju, kas astoņus gadus, triekas skarts, gulēja gultā.</verse>
        <verse osisID='Acts.9.34'>Un Pēteris sacīja viņam: Ainej, Kungs Jēzus Kristus tevi dziedina; celies un apklāj savu gultu! Un tūdaļ viņš piecēlās.</verse>
        <verse osisID='Acts.9.35'>Un viņu redzēja visi Lidas un Saronas iedzīvotāji, kas atgriezās pie Kunga.</verse>
        <verse osisID='Acts.9.36'>Bet Jopē bija kāda mācekle, vārdā Tabita, kas tulkojumā nozīmē stirna. Viņa bija bagāta labiem darbiem un dāvāja nabagiem dāvanas.</verse>
        <verse osisID='Acts.9.37'>Tanīs dienās notika, ka viņa saslima un nomira; un viņi to nomazgāja un nolika augštelpā.</verse>
        <verse osisID='Acts.9.38'>Bet tā kā Lida bija tuvu Jopei, mācekļi, izdzirduši, ka Pēteris atrodas tur, sūtīja divus vīrus pie viņa ar lūgumu, lai tas nekavējas atnākt pie viņiem.</verse>
        <verse osisID='Acts.9.39'>Tad Pēteris cēlās un aizgāja tiem līdz. Un kad viņš bija atnācis, tie uzveda viņu augštelpā; un visas atraitnes nostājās ap viņu, raudādamas un rādīdamas viņam svārkus un virsdrēbes, ko "Stirna" bija tām darinājusi.</verse>
        <verse osisID='Acts.9.40'>Kad visi bija izraidīti ārā, Pēteris, nometies ceļos, pielūdza Dievu un, pagriezies pret mironi, sacīja: Tabita, celies augšām! Un viņa atvēra savas acis un, Pēteri ieraudzījusi, atsēdās.</verse>
        <verse osisID='Acts.9.41'>Tad viņš, pasniedzis tai roku, to piecēla. Un viņš, saaicinājis svētos un atraitnes, rādīja tiem to dzīvu.</verse>
        <verse osisID='Acts.9.42'>Tas kļuva zināms visā Jopē, un daudzi ticēja uz Kungu.</verse>
        <verse osisID='Acts.9.43'>Un notika, ka viņš daudz dienas pavadīja Jopē pie kāda ādmiņa Sīmaņa.</verse>
      </chapter>
      <chapter osisID='Acts.10'>
        <verse osisID='Acts.10.1'>Bet Cēzarejā bija kāds vīrs, vārdā Kornēlijs. Viņš bija simtnieks tā sauktajā itāliešu karaspēka daļā;</verse>
        <verse osisID='Acts.10.2'>Viņš ar visu savu namu bija reliģiozs un dievbijīgs; tas deva daudz dāvanu ļaudīm un vienmēr lūdza Dievu.</verse>
        <verse osisID='Acts.10.3'>Ap devīto dienas stundu viņš parādībā skaidri redzēja Dieva eņģeli, kas ienāca pie viņa un sacīja: Kornēlij!</verse>
        <verse osisID='Acts.10.4'>Bet viņš, to uzlūkojis un baiļu pārņemts, sacīja: Kas ir, Kungs? Bet tas viņam sacīja: Tavas lūgšanas un tavas nabagu dāvanas pacēlušās Dieva priekšā, lai tevi pieminētu.</verse>
        <verse osisID='Acts.10.5'>Un tagad sūti vīrus uz Jopi un liec ataicināt zināmo Sīmani, kas tiek saukts Pēteris.</verse>
        <verse osisID='Acts.10.6'>Viņš viesojas pie viena ādmiņa Sīmaņa, kā māja atrodas pie jūras. Viņš tev pateiks, kas tev jādara.</verse>
        <verse osisID='Acts.10.7'>Kad eņģelis, kas viņam to teica, aizgāja, viņš pasauca savus divus kalpus un vienu dievbijīgu kareivi no tiem, kas bija pie viņa;</verse>
        <verse osisID='Acts.10.8'>Tiem viņš visu izstāstīja un aizsūtīja tos uz Jopi.</verse>
        <verse osisID='Acts.10.9'>Bet nākošajā dienā, kad tie vēl bija ceļā un tuvojās pilsētai, Pēteris ap sesto stundu uzkāpa mājas augšā lūgt Dievu.</verse>
        <verse osisID='Acts.10.10'>Un viņš izsalka un gribēja ēst. Kamēr tie sagatavoja, viņš tika garā aizrauts.</verse>
        <verse osisID='Acts.10.11'>Un viņš redzēja atvērtas debesis un kādu trauku nolaižamies, it kā lielu palagu aiz četriem stūriem no debesīm nolaistu zemē;</verse>
        <verse osisID='Acts.10.12'>Tanī bija visādi četrkājaiņi un zemes rāpuļi, un debess putni.</verse>
        <verse osisID='Acts.10.13'>Un balss vēstīja viņam: Pēteri, celies, nokauj un ēd!</verse>
        <verse osisID='Acts.10.14'>Bet Pēteris sacīja: Nē, Kungs, es nekad neesmu ēdis neko nešķīstu un netīru.</verse>
        <verse osisID='Acts.10.15'>Tad otrreiz balss uz viņu: Ko Dievs šķīstījis, to nesauc par nešķīstu!</verse>
        <verse osisID='Acts.10.16'>Tas notika trīs reizes; un trauks tūdaļ tika uzņemts debesīs.</verse>
        <verse osisID='Acts.10.17'>Un kamēr Pēteris sevī nodomāja, ko nozīmē redzētā parādība, lūk, Kornēlija sūtītie vīri, meklēdami Sīmaņa namu, stāvēja pie durvīm.</verse>
        <verse osisID='Acts.10.18'>Un tie sauca, jautādami: Vai te viesojas Sīmanis, kas tiek saukts Pēteris?</verse>
        <verse osisID='Acts.10.19'>Bet kamēr Pēteris domāja par parādību, Gars viņam sacīja: Lūk, trīs vīri tevi meklē.</verse>
        <verse osisID='Acts.10.20'>Tāpēc celies, nokāp un nemaz nešaubīdamies, ej viņiem līdz, jo es tos sūtīju!</verse>
        <verse osisID='Acts.10.21'>Bet Pēteris, nokāpis pie vīriem, sacīja: Lūk, es esmu tas, ko jūs meklējat. Kāda iemesla dēļ jūs atnācāt?</verse>
        <verse osisID='Acts.10.22'>Tie sacīja: Simtnieks Kornēlijs, taisnīgs un dievbijīgs vīrs, ko godina visa jūdu tauta, saņēma pamācību no svētā eņģeļa, lai aicinātu tevi savā namā un uzklausītu tavus vārdus.</verse>
        <verse osisID='Acts.10.23'>Tad viņš ieveda tos iekšā un uzņēma mājvietā; bet nākošajā dienā viņš cēlies gāja tiem līdz; arī daži brāļi no Jopes pavadīja viņu.</verse>
        <verse osisID='Acts.10.24'>Otrā dienā viņš nonāca Cēzarejā. Bet Kornēlijs, saaicinājis savus radus un tuvākos draugus, gaidīja viņus.</verse>
        <verse osisID='Acts.10.25'>Un notika, ka, Pēterim ienākot, Kornēlijs nāca viņam pretim un, nometies pie tā kājām, pagodināja viņu.</verse>
        <verse osisID='Acts.10.26'>Bet Pēteris pacēla viņu, sacīdams: Celies, arī es esmu cilvēks.</verse>
        <verse osisID='Acts.10.27'>Un viņš, sarunādamies ar to, iegāja iekšā un atrada daudz atnācēju.</verse>
        <verse osisID='Acts.10.28'>Un viņš tiem sacīja: Jūs zināt, ka jūdu cilvēkiem nav atļauts biedroties un satikties ar svešinieku; bet man Dievs atklāja, ka nevienu cilvēku nevajag uzskatīt par nešķīstu vai netīru.</verse>
        <verse osisID='Acts.10.29'>Tāpēc uzaicināts es atnācu bez šaubīšanās. Es jautāju, kādā iemesla dēļ jūs mani aicinājāt?</verse>
        <verse osisID='Acts.10.30'>Tad Kornēlijs sacīja: Pirms četrām dienām ap šo laiku, devītajā stundā, es lūdzu Dievu savā namā un, lūk, nostājās manā priekšā vīrs spožās drēbēs un sacīja:</verse>
        <verse osisID='Acts.10.31'>Kornēlij, tava lūgšana uzklausīta, un Dievs tavas labdarības dāvanas atminējies sava vaiga priekšā.</verse>
        <verse osisID='Acts.10.32'>Tāpēc sūti uz Jopi un liec ataicināt Sīmani, kas tiek saukts Pēteris; viņš viesojas ādmiņa Sīmaņa namā pie jūras.</verse>
        <verse osisID='Acts.10.33'>Tad es tūdaļ sūtīju pie tevis, un labi tu darīji atnākdams. Tagad mēs visi stāvam tavā priekšā, lai uzklausītu visu, ko Kungs tev pavēlējis.</verse>
        <verse osisID='Acts.10.34'>Bet Pēteris, atvēris savu muti, sacīja: Patiesi, es atzīstu ka Dievs nešķiro personas (5.Moz.10,17; Īj.34,19; Gudr.6,8; Rom.2,11; Gal.2,6; Ef.6,9; Kol.3,25; 1.Pēt.1,17)</verse>
        <verse osisID='Acts.10.35'>Bet ikvienā tautā tas, kas Viņa bīstas un taisnīgi dzīvo, ir Viņam patīkams.</verse>
        <verse osisID='Acts.10.36'>Dievs sūtīja vārdu Izraēļa bērniem, pasludinādams mieru caur Jēzu Kristu. (Viņš ir Kungs pār visiem.)</verse>
        <verse osisID='Acts.10.37'>Jūs zināt, kādi notikumi norisinājās visā Jūdejā, sākot ar Galileju, pēc kristības, ko sludināja Jānis.</verse>
        <verse osisID='Acts.10.38'>Kā Dievs ar Svēto Garu un spēku svaidīja Nācarieti Jēzu, kas staigāja, labu darīdams un dziedinādams visus velna nomāktos, jo Dievs bija ar Viņu.</verse>
        <verse osisID='Acts.10.39'>Mēs esam liecinieki visam tam, ko Viņš darīja Jūdu zemē un Jeruzalemē. Viņu tie nonāvēja, piesitot krustā.</verse>
        <verse osisID='Acts.10.40'>Dievs Viņu uzmodināja trešajā dienā un atļāva Viņam parādīties.</verse>
        <verse osisID='Acts.10.41'>Ne visai tautai, bet Dieva izredzētajiem lieciniekiem, mums, kas kopā ar Viņu ēdām un dzērām pēc augšāmcelšanās no miroņiem.</verse>
        <verse osisID='Acts.10.42'>Viņš mums pavēlēja sludināt tautai un apliecināt, ka Viņš ir Dieva ieceltais soģis pār dzīvajiem un mirušajiem.</verse>
        <verse osisID='Acts.10.43'>Par Viņu liecina visi pravieši, ka visi, kas uz Viņu tic, Viņa vārdā saņem grēku piedošanu.</verse>
        <verse osisID='Acts.10.44'>Kamēr Pēteris šos vārdus runāja, nāca Svētais Gars pār visiem, kas vārdos klausījās.</verse>
        <verse osisID='Acts.10.45'>Un apgraizītie ticīgie, kas atnāca kopā ar Pēteri, bija pārsteigti, ka Svētā Gara žēlastība tika izlieta arī uz pagāniem.</verse>
        <verse osisID='Acts.10.46'>Jo tie dzirdēja viņus valodās runājam un Dievu augsti teicam.</verse>
        <verse osisID='Acts.10.47'>Tad Pēteris sacīja: Kas var liegt ūdeni viņu kristīšanai, kas, tāpat kā mēs, saņēmuši Svēto Garu?</verse>
        <verse osisID='Acts.10.48'>Un viņš pavēlēja tos kristīt Kunga Jēzus vārdā. Tad tie lūdza viņu dažas dienas palikt pie tiem.</verse>
      </chapter>
      <chapter osisID='Acts.11'>
        <verse osisID='Acts.11.1'>Bet apustuļi un brāļi, kas bija Jūdejā, dzirdēja, ka arī pagāni pieņēmuši Dieva vārdu.</verse>
        <verse osisID='Acts.11.2'>Kad Pēteris nonāca Jeruzalemē, apgraizītie pārmeta viņam,</verse>
        <verse osisID='Acts.11.3'>Sacīdami: Kāpēc tu gāji pie neapgraizītajiem un ēdi kopā ar viņiem?</verse>
        <verse osisID='Acts.11.4'>Tad Pēteris iesāka un attēloja viņiem pēc kārtas, sacīdams:</verse>
        <verse osisID='Acts.11.5'>Jopes pilsētā būdams, es lūdzu Dievu un, garā aizrauts, redzēju parādību: kāds trauks nonāca it kā liels palags aiz četriem stūriem no debesīm, nolaidās, un tas nonāca pie manis.</verse>
        <verse osisID='Acts.11.6'>Tanī ieskatījies, es redzēju zemes četrkājaiņus un zvērus, un rāpuļus, un debess putnus.</verse>
        <verse osisID='Acts.11.7'>Bet es dzirdēju arī balsi man sakām: Celies, Pēteri, nokauj un ēd!</verse>
        <verse osisID='Acts.11.8'>Bet es sacīju: Nekad nē, Kungs, jo nekas nešķīsts vai netīrs nekad nav nācis manā mutē.</verse>
        <verse osisID='Acts.11.9'>Tad balss no debesīm otrreiz man atbildēja: Ko Dievs šķīstījis, to nesauc par nešķīstu!</verse>
        <verse osisID='Acts.11.10'>Tas notika trīskārt, un viss tika paņemts atpakaļ debesīs.</verse>
        <verse osisID='Acts.11.11'>Un, lūk, trīs vīri no Cēzarejas, kas bija sūtīti pie manis, tūdaļ nostājās pie nama, kurā es biju.</verse>
        <verse osisID='Acts.11.12'>Un Gars man sacīja, lai es, nemaz nešaubīdamies, eju tiem līdz. Bet arī šie brāļi nāca kopā ar mani, un mēs iegājām tā vīra namā.</verse>
        <verse osisID='Acts.11.13'>Bet tas mums stāstīja, ka viņš savā namā redzējis stāvam eņģeli un viņam sakām: Sūti uz Jopi un liec ataicināt Sīmani, kas tiek saukts Pēteris,</verse>
        <verse osisID='Acts.11.14'>Viņš tev pateiks vārdus, ar kuriem tu un viss tavs nams tiks atpestīti.</verse>
        <verse osisID='Acts.11.15'>Bet kad es sāku runāt, Svētais Gars nāca pār viņiem tāpat kā sākumā pār mums.</verse>
        <verse osisID='Acts.11.16'>Tad es atminējos Kunga vārdu, ko Viņš sacījis: Jānis kristīja ar ūdeni, bet jūs tiksiet kristīti Svētajā Garā. (Apd.1,5; Mt.3,11; Mk.1,8; Lk.3,16)</verse>
        <verse osisID='Acts.11.17'>Ja tad Dievs to pašu žēlastību devis viņiem, kā arī jums, kas esam ticējuši uz Kungu Jēzu Kristu, kas tad es esmu, ka spētu pretoties Dievam?</verse>
        <verse osisID='Acts.11.18'>To dzirdējuši, tie apklusa un godināja Dievu, sacīdami: Tātad arī pagāniem Dievs devis atgriešanos no grēkiem dzīvībā.</verse>
        <verse osisID='Acts.11.19'>Bet tie, kas tika izklīdināti vajāšanās, kuras notika Stefana dēļ, aizgāja līdz Feniķijai un Kiprai, un Antiohijai, nesludinādami šo vārdu nevienam kā tikai jūdiem.</verse>
        <verse osisID='Acts.11.20'>Bet daži no tiem bija vīri no Kipras un Kirēnes, kas, nonākuši Antiohijā, runāja grieķiem, sludinādami Kungu Jēzu.</verse>
        <verse osisID='Acts.11.21'>Un Kunga roka bija ar viņiem; liels skaits ticēja un atgriezās pie Kunga.</verse>
        <verse osisID='Acts.11.22'>Tad šī vēsts nonāca Jeruzalemes baznīcas ausīs, un viņi sūtīja Barnabu uz Antiohiju.</verse>
        <verse osisID='Acts.11.23'>Viņš, atnācis un Dieva žēlastību redzējis, priecājās un pamudināja visus turēties pie Kunga ar patiesu sirdi.</verse>
        <verse osisID='Acts.11.24'>Jo viņš bija labs cilvēks un Svētā.Gara un ticības pilns. Un daudz ļaužu pievienojās Kungam.</verse>
        <verse osisID='Acts.11.25'>Tad Barnaba aizgāja uz Tarsu uzmeklēt Saulu. Un atradis to, atveda uz Antiohiju.</verse>
        <verse osisID='Acts.11.26'>Un veselu gadu viņi tur darbojās baznīcā un mācīja daudz ļaužu, un Antiohijas mācekļi pirmo reizi sāka saukties par kristīgajiem.</verse>
        <verse osisID='Acts.11.27'>Tanīs dienās no Jeruzalemes uz Antiohiju atnāca pravieši. </verse>
        <verse osisID='Acts.11.28'>Un viens no tiem, vārdā Agabs, cēlās un Garā norādīja, ka liels bads nāks pār visu zemeslodi. Tas notika Klaudija laikā. </verse>
        <verse osisID='Acts.11.29'>Bet visi mācekļi apņēmās, kā kurš varēdams, sūtīt pabalstu brāļiem, kas dzīvoja Jūdejā.</verse>
        <verse osisID='Acts.11.30'>To viņi arī izdarīja. Caur Barnabas un Saula rokām viņi sūtīja vecākajiem.</verse>
      </chapter>
      <chapter osisID='Acts.12'>
        <verse osisID='Acts.12.1'>Tanī pat laikā ķēniņš Herods pielika rokas, lai mocītu dažus no Baznīcas.</verse>
        <verse osisID='Acts.12.2'>Viņš ar zobenu nonāvēja Jēkabu, Jāņa brāli.</verse>
        <verse osisID='Acts.12.3'>Bet viņš, redzēdams, ka tas patika jūdiem, lika apcietināt arī Pēteri. Bija neraudzētās maizes dienas.</verse>
        <verse osisID='Acts.12.4'>To saņēmis un cietumā ielicis, viņš nodeva to sargāšanai četrkārtējai sardzei, ik pa četri kareivji, gribēdams viņu pēc Lieldienām vest tautas priekšā.</verse>
        <verse osisID='Acts.12.5'>Un Pēteris tika turēts cietumā, bet Baznīca lūdza Dievu par viņu bez mitēšanās.</verse>
        <verse osisID='Acts.12.6'>Bet tanī pat naktī, kad Herods gribēja viņu aizvest, Pēteris divām važām sasiets, gulēja starp diviem kareivjiem, un sargi pie durvīm sargāja cietumu.</verse>
        <verse osisID='Acts.12.7'>Un, lūk, Kunga eņģelis piestājās, un gaisma atspīdēja telpā. Viņš sita Pēterim sānos, uzmodināja to un sacīja: Celies žigli! Un važas nokrita no viņa rokām.</verse>
        <verse osisID='Acts.12.8'>Tad eņģelis viņam sacīja: Apjozies un apaun savas kurpes! Un viņš tā izdarīja. Un viņš tam sacīja: Ietērpies savā mētelī un seko man!</verse>
        <verse osisID='Acts.12.9'>Un izgājis viņš tam sekoja un nezināja, ka tas, ko eņģelis darīja, ir īstenība, bet domāja, ka viņš redz parādību.</verse>
        <verse osisID='Acts.12.10'>Bet viņi, pagājuši garām pirmajai un otrajai sardzei, nonāca pie dzelzs vārtiem, kas veda pilsētā. Tie atvērās paši no sevis. Un izgājuši viņi nogāja vienu ielu, un eņģelis tūdaļ aizgāja no viņa.</verse>
        <verse osisID='Acts.12.11'>Un Pēteris atjēdzies sacīja: Tagad es tiešām zinu, ka Kungs sūtījis savu eņģeli un izglābis mani no Heroda rokām un no visa, ko jūdu tauta gaidīja.</verse>
        <verse osisID='Acts.12.12'>Un apskatījies viņš aizgāja Jāņa, tā sauktā Marka, mātes Marijas namā. Tur daudzi bija sapulcējušies un lūdza Dievu.</verse>
        <verse osisID='Acts.12.13'>Kad Pēteris pieklauvēja pie sētas vārtiem, tad kalpone, vārdā Rode, iznāca klausīties;</verse>
        <verse osisID='Acts.12.14'>Un viņa, Pētera balsi pazinusi, priekā neatvēra durvis, bet ieskrēja iekšā, lai paziņotu, ka Pēteris stāv aiz durvīm.</verse>
        <verse osisID='Acts.12.15'>Bet tie sacīja viņai: Tu esi neprātīga. Bet viņa apgalvoja, ka tas tā ir. Tad viņi sacīja: Tas ir viņa eņģelis.</verse>
        <verse osisID='Acts.12.16'>Pēteris tomēr turpināja klaudzināt. Kad atvēra, tie viņu redzēja un brīnījās.</verse>
        <verse osisID='Acts.12.17'>Pamājis viņiem ar roku, lai tie klusētu, viņš pastāstīja, kā Kungs izvedis viņu no cietuma, un sacīja: Paziņojiet to Jēkabam un brāļiem! Un viņš izgājis devās uz citu vietu.</verse>
        <verse osisID='Acts.12.18'>Dienai iestājoties, kareivjos radās liels uztraukums: kas gan noticis ar Pēteri.</verse>
        <verse osisID='Acts.12.19'>Tad Herods meklēja viņu, bet neatrada; un viņš, nopratinājis sargus, pavēlēja tos aizvest. Tad viņš parcēlās no Jūdejas uz Cēzareju un uzturējās tur.</verse>
        <verse osisID='Acts.12.20'>Bet viņš bija naidā ar tiriešiem un sidoniešiem. Tie vienprātīgi nāca pie viņa un, pārliecinājuši ķēniņa kambarkungu Blastu, lūdza mieru, jo to zemes pārtika no viņa.</verse>
        <verse osisID='Acts.12.21'>Tad noteiktā dienā Herods, tērpies ķēniņa tērpā, apsēdās tronī un uzrunāja viņus.</verse>
        <verse osisID='Acts.12.22'>Bet tauta sauca: Tā ir Dieva balss, bet ne cilvēka!</verse>
        <verse osisID='Acts.12.23'>Kunga eņģelis viņu tūdaļ sita, jo viņš nedeva Dievam godu; un viņš, tārpu saēsts, nomira.</verse>
        <verse osisID='Acts.12.24'>Bet Kunga vārds auga un izplatījās.</verse>
        <verse osisID='Acts.12.25'>Savu uzdevumu izpildījuši, Barnaba un Sauls atgriezās no Jeruzalemes, ņemdami līdz Jāni, kas tika saukts Marks.</verse>
      </chapter>
      <chapter osisID='Acts.13'>
        <verse osisID='Acts.13.1'>Antiohijas baznīcā bija pravieši un mācītāji, starp kuriem Barnaba un Sīmanis, saukts Melnais, un kirēnietis Lūcijs, un Manaēns, kas bija uzaudzis kopā ar tetrarhu Herodu un Sauls.</verse>
        <verse osisID='Acts.13.2'>Kad viņi kalpoja Kungam un gavēja, Svētais Gars sacīja tiem: Nošķiriet man Saulu un Barnabu darbam, kādam es tos esmu aicinājis!</verse>
        <verse osisID='Acts.13.3'>Tad viņi gavēja un lūdza Dievu, un, tiem rokas uzlikuši, atlaida tos.</verse>
        <verse osisID='Acts.13.4'>Un tie, Svētā Gara sūtīti, aizgāja uz Seleikiju, bet no turienes kuģī pārcēlās uz Kipru.</verse>
        <verse osisID='Acts.13.5'>Un viņi, nonākuši Salamīnā, sludināja Dieva vārdu jūdu sinagogās, un Jānis tiem bija palīgs.</verse>
        <verse osisID='Acts.13.6'>Un tie, pārstaigājuši visu salu līdz Pafai, atrada kādu jūdu vīru, vārdā Barjēzu, burvi, viltus pravieti.</verse>
        <verse osisID='Acts.13.7'>Tas bija kopā ar prokonsulu Sergiju Pāvilu, ļoti saprātīgu vīru. Šis, ataicinājis Barnabu un Saulu, vēlējās dzirdēt Dieva vārdu.</verse>
        <verse osisID='Acts.13.8'>Bet tiem pretojās burvis Elims (tā tulko viņa vārdu), cenzdamies prokonsulu novērst no ticības.</verse>
        <verse osisID='Acts.13.9'>Bet Sauls, kas ir arī Pāvils, Svētā Gara pilns, uzlūkojis viņu,</verse>
        <verse osisID='Acts.13.10'>Sacīja: Ak, tu, sātana bērns, visas viltības un melu pilns, katras taisnības ienaidnieks, vai tu nemitēsies sagrozīt Kunga taisnos ceļus?</verse>
        <verse osisID='Acts.13.11'>Un, lūk, Kunga roka ir pret tevi; un tu būsi akls un kādu laiku neredzesi sauli. Un tūdaļ krēsla un tumsa nāca pār viņu, un viņš, apkārt staigādams, meklēja, kas viņam sniegtu roku.</verse>
        <verse osisID='Acts.13.12'>Tad prokonsuls, redzēdams notikušo, ticēja, brīnīdamies par Kunga mācību.</verse>
        <verse osisID='Acts.13.13'>Aizbraukušu no Pafas, Pāvils un tie, kas kopā ar viņu bija, nonāca Pamfilijas Pergā, bet Jānis šķīrās no viņiem un atgriezās Jeruzalemē.</verse>
        <verse osisID='Acts.13.14'>No Pergas, tālāk iedami, viņi nonāca Pizidijas Antiohijā, un, iegājuši sabata dienā sinagogā, apsēdās.</verse>
        <verse osisID='Acts.13.15'>Pēc bauslības un praviešu nolasīšanas sinagogas priekšnieki sūtīja pie viņiem, sacīdami: Brāļi, ja jums ir kādi pamācības vārdi ļaudīm, tad sakiet!</verse>
        <verse osisID='Acts.13.16'>Tad Pāvils piecēlās, ar roku norādījis klusēt, sacīja: Izraēliešu vīri un jūs, kas bīstaties Dievu, klausieties!</verse>
        <verse osisID='Acts.13.17'>Izraēļa tautas Dievs izredzēja mūsu tēvus un paaugstināja tautu, kad viņi bija piedzīvotāji Ēģiptes zemē un, paceltu roku, izveda viņus no tās,</verse>
        <verse osisID='Acts.13.18'>Un četrdesmit gadu laikā Viņš pacieta to izturēšanos tuksnesī.</verse>
        <verse osisID='Acts.13.19'>Viņš iznīcināja septiņas tautas Kanaana zemē un ar lozi piešķīra tiem viņu zemi</verse>
        <verse osisID='Acts.13.20'>Apmēram pēc četri simti piecdesmit gadiem; pēc tam Viņš deva soģus līdz pravietim Samuēlam.</verse>
        <verse osisID='Acts.13.21'>Pēc tam viņi prasīja ķēniņu, un Dievs deva tiem Saulu, Kīsa dēlu, Benjamina cilts vīru, četrdesmit gadu ilgi.</verse>
        <verse osisID='Acts.13.22'>To atmetis, Viņš iecēla tiem ķēniņu Dāvidu. Tam Viņš, liecību dodams, sacīja: Es atradu Dāvidu, Jeses dēlu, vīru pēc savas sirds, kas darīs visu, ko vēlos. (1 Ķēn.13,14; Ps.88,21)</verse>
        <verse osisID='Acts.13.23'>No viņa pēcnācējiem Dievs saskaņā ar solījumu sūtīja Izraēlim Pestītāju Jēzu.</verse>
        <verse osisID='Acts.13.24'>Pirms Viņa atnākšanas Jānis sludināja visai Izraēļa tautai grēku nožēlošanas kristību.</verse>
        <verse osisID='Acts.13.25'>Bet, kad Jānis bija pabeidzis savas gaitas, viņš sacīja: Es neesmu tas, par ko jūs mani turat, bet, lūk, pēc manis nāk Tas, kam neesmu cienīgs atraisīt kāju apavus.</verse>
        <verse osisID='Acts.13.26'>Brāļi, Ābrahama cilts bērni, un jūs, kas bīstaties Dievu, jums šis pestīšanas vārds ir sūtīts!</verse>
        <verse osisID='Acts.13.27'>Jo Jeruzalemes iedzīvotāji un viņu priekšnieki, Viņu neatzīdami un notiesādami, izpildīja praviešu vārdus, kas katrā sabatā tiek lasīti.</verse>
        <verse osisID='Acts.13.28'>Un tie, nekādu nāves vainu pie Viņa neatraduši, prasīja Pilātam, lai Viņu nonāvētu.</verse>
        <verse osisID='Acts.13.29'>Kad tie visu bija izpildījuši, kas par Viņu rakstīts, noņēmuši Viņu no krusta, tie ielika Viņu kapā.</verse>
        <verse osisID='Acts.13.30'>Bet trešajā dienā Dievs uzmodināja Viņu no miroņiem, un Viņš daudzās dienās parādījās tiem,</verse>
        <verse osisID='Acts.13.31'>Kas kopā ar Viņu no Galilejas atnāca Jeruzalemē. Tie līdz šim ir Viņa liecinieki tautā.</verse>
        <verse osisID='Acts.13.32'>Un mēs pasludinām jums to solījumu, kas dots mūsu tēviem;</verse>
        <verse osisID='Acts.13.33'>Jo Dievs, uzmodinādams Jēzu, izpildīja to mūsu bērniem, kā tas otrā psalmā rakstīts: Tu esi mans dēls, šodien es Tevi esmu dzemdinājis. (Ps.2,7)</verse>
        <verse osisID='Acts.13.34'>Bet ka Viņš To no miroņiem uzmodinājis, un Tas jau vairs iznīcībā neatgriezīsies, to Viņš tā pateicis: Es jums došu Dāvida uzticamos svētumus. (Is.55,3)</verse>
        <verse osisID='Acts.13.35'>Tāpat Viņš arī citur saka: Tu nedosi savam Svētajam redzēt satrūdēšanu. (Ps.15,10)</verse>
        <verse osisID='Acts.13.36'>Bet Dāvids, nokalpojis savā paaudzē Dieva prātam, aizmiga, un viņš tika guldīts pie saviem tēviem un redzēja satrūdēšanu. (3.Ķēn.2,10)</verse>
        <verse osisID='Acts.13.37'>Bet Tas, ko Dievs uzmodināja no miroņiem, neredzēja satrūdēšanu.</verse>
        <verse osisID='Acts.13.38'>Tāpēc, brāļi, lai jums zināms, ka caur Viņu tiek jums pasludināta grēku piedošana, un visās tanīs lietās, no kā jūs Mozus bauslībā nevarējāt attaisnoties,</verse>
        <verse osisID='Acts.13.39'>Ikviens, kas tic, caur Viņu tiek attaisnots.</verse>
        <verse osisID='Acts.13.40'>Tāpēc, pielūkojiet, ka pār jums nenāk tas, ko pravieši sacījuši: </verse>
        <verse osisID='Acts.13.41'>Skatieties, nievātāji, un brīnieties, un iznīkstiet, jo es daru darbu jūsu dienās, darbu, kam jūs neticēsiet, ja kāds jums par to stāstīs.</verse>
        <verse osisID='Acts.13.42'>Viņiem izejot, tie lūdza, lai nākošajā sabatā tiem runā šos vārdus.</verse>
        <verse osisID='Acts.13.43'>Kad sinagoga bija atlaista, daudzi jūdi un dievbijīgie prozelīti sekoja Pāvilam un Barnabam; viņi tiem runāja un skubināja pastāvēt Dieva žēlastībā.</verse>
        <verse osisID='Acts.13.44'>Nākošajā sabatā gandrīz visa pilsēta sapulcējās klausīties Dieva vārdu.</verse>
        <verse osisID='Acts.13.45'>Bet jūdi, redzēdami daudz ļaužu, iedegās naidā un zaimodami runāja pretim tam, ko Pāvils sacīja.</verse>
        <verse osisID='Acts.13.46'>Tad Pāvils un Barnaba vaļsirdīgi pateica: Dieva vārdu vajadzēja vispirms jums sludināt, bet tā kā jūs to atmetāt un sevi uzskatāt par mūžīgās dzīves necienīgiem, tad, lūk, mēs griežamies pie pagāniem.</verse>
        <verse osisID='Acts.13.47'>Jo tā Kungs mums pavēlējis: Es Tevi nolikšu pagāniem par gaismu, lai Tu būtu pestīšana līdz pasaules galam. (Is.49,6)</verse>
        <verse osisID='Acts.13.48'>Pagāni, to dzirdēdami, priecājās un godināja Kunga vārdu; un tie, kas mūžīgai dzīvei bija izredzēti, ticēja.</verse>
        <verse osisID='Acts.13.49'>Un Kunga vārds izpaudās visā apgabalā.</verse>
        <verse osisID='Acts.13.50'>Bet jūdi, sakūdījuši dievbijīgas un cienītas sievietes un pilsētas ievērojamākos vīrus, sacēla vajāšanu pret Pāvilu un Barnabu un izdzina viņus no savām robežām.</verse>
        <verse osisID='Acts.13.51'>Un tie, nokratījuši uz viņiem putekļus no savām kājām, aizgāja uz Ikoniju.</verse>
        <verse osisID='Acts.13.52'>Bet mācekļi bija prieka un Svētā Gara pilni.</verse>
      </chapter>
      <chapter osisID='Acts.14'>
        <verse osisID='Acts.14.1'>Un notika, ka Ikonijā viņi kopā iegāja jūdu sinagogā un tā runāja, ka liels daudzums jūdu un grieķu kļuva ticīgi.</verse>
        <verse osisID='Acts.14.2'>Bet neticīgie jūdu kūdīja un pamudināja pagānu sirdis uz naidu pret brāļiem.</verse>
        <verse osisID='Acts.14.3'>Viņi tur uzturējās diezgan ilgu laiku, uzticīgi kalpodami Kungam, kas apliecināja savu žēlastības vārdu, likdams zīmēm un brīnumiem notikt caur viņu rokām.</verse>
        <verse osisID='Acts.14.4'>Tad sašķēlās pilsētas ļaudis, jo citi bija ar jūdiem, bet citi ar apustuļiem.</verse>
        <verse osisID='Acts.14.5'>Bet tad notika pagānu, jūdu un to priekšnieku uzmākšanās, lai nodarītu tiem pārestību un nomētātu viņus akmeņiem.</verse>
        <verse osisID='Acts.14.6'>To nojauzdami, viņi aizbēga uz Likaonijas pilsētām Listru un Derbi un visu tā apgabala apkārtni. Tur viņi sludināja evaņģēliju.</verse>
        <verse osisID='Acts.14.7'>Un Listrā sēdēja kāds vīrs slimām kājām, būdams tizls no savas mātes miesām, kas vēl nekad nebija staigājis.</verse>
        <verse osisID='Acts.14.8'>Viņš dzirdēja Pāvilu runājam, kas, to uzlūkodams un redzēdams, ka tam ir ticība kļūt dziedinātam,</verse>
        <verse osisID='Acts.14.9'>Skaļā balsī sacīja: Celies stāvus uz savām kājām! Un viņš uzlēca un staigāja.</verse>
        <verse osisID='Acts.14.10'>Bet ļaudis, redzēdami to, ko darīja Pāvils, pacēla savas balsis un likaoniski sacīja: Dievi kļuvuši līdzīgi cilvēkiem un nonākuši pie mums.</verse>
        <verse osisID='Acts.14.11'>Un viņi nosauca Barnabu par Jupiteru, bet Pāvilu par Merkuriju, jo viņš bija galvenais runātājs.</verse>
        <verse osisID='Acts.14.12'>Bet Jupitera priesteris, kas atradās ārpus pilsētas, atvedis vēršus un vainagus pie vārtiem, gribēja kopā ar ļaudīm upurēt.</verse>
        <verse osisID='Acts.14.13'>Kad apustuļi Barnaba un Pāvils to dzirdēja, tie saplēsa savas drēbes un, izsteigušies pie ļaudīm, kliedza,</verse>
        <verse osisID='Acts.14.14'>Sacīdami: Vīri, ko jūs darāt? Arī mēs esam līdzīgi jums mirstīgi cilvēki, kas jums sludinām no šī tukšuma atgriezties pie dzīvā Dieva, kas radījis debesis un zemi, un jūru, un visu, kas tanīs ir.</verse>
        <verse osisID='Acts.14.15'>Kas pagājušās paaudzēs visām tautām atļāvis iet savus ceļus.</verse>
        <verse osisID='Acts.14.16'>Viņš neatstāja sevi bez apliecinājuma, darīdams labi no debesīm, dodams lietu un auglīgus laukus, pildīdams mūs ar barību, bet mūsu sirdis ar prieku.</verse>
        <verse osisID='Acts.14.17'>To runādami, viņi tikko nomierināja ļaudis, lai tie viņiem neupurētu.</verse>
        <verse osisID='Acts.14.18'>Tad atnāca daži jūdi no Antiohijas un Ikonijas un, pierunājuši ļaudis, apmētāja Pāvilu akmeņiem. Domādami, ka viņš miris, tie izvilka viņu ārpus pilsētas.</verse>
        <verse osisID='Acts.14.19'>Kad mācekļi sapulcējās ap viņu, tas uzcēlās un iegāja pilsētā, bet nākošajā dienā kopā ar Barnabu aizgāja uz Derbi.</verse>
        <verse osisID='Acts.14.20'>Pasludinājuši evaņģēliju šai pilsētai un daudzus pamācījuši, tie atgriezās Listrā un Ikonijā, un Antiohijā,</verse>
        <verse osisID='Acts.14.21'>Stiprinādami mācekļu dvēseles un pamudinādami pastāvēt ticībā, jo caur daudz ciešanām pienākas mums ieiet Dieva valstībā.</verse>
        <verse osisID='Acts.14.22'>Un tie, iecēluši atsevišķām baznīcām prezbiterus, Dievu pielūgdami un gavēdami, novēlēja tos Kungam, uz ko viņi ticēja.</verse>
        <verse osisID='Acts.14.23'>Un pārstaigājuši Pizidiju, viņi nonāca Pamfīlijā.</verse>
        <verse osisID='Acts.14.24'>Tad viņi sludināja Dieva vārdu Pergā un aizgāja uz Ataliju.</verse>
        <verse osisID='Acts.14.25'>No turienes viņi kuģī pārcēlās uz Antiohiju, no kurienes tie bija nodoti Dieva žēlastības darbam, ko viņi izpildīja.</verse>
        <verse osisID='Acts.14.26'>Tur nonākuši un draudzi sapulcinājuši, tie stāstīja, cik daudz Dievs ar tiem darījis un kā Viņš pagāniem atvēris ticības durvis.</verse>
        <verse osisID='Acts.14.27'>Pie mācekļiem viņi uzturējās labu laiku.</verse>
      </chapter>
      <chapter osisID='Acts.15'>
        <verse osisID='Acts.15.1'>Un daži, atnākuši no Jūdejas, mācīja brāļus: Ja jūs neapgraiza pēc Mozus ieraduma, jūs nevarat tikt pestīti.</verse>
        <verse osisID='Acts.15.2'>Pāvilam un Barnabam izcēlās ar viņiem ne mazums strīdu; un viņi nolēma, lai Pāvils un Barnaba, un daži no pārējiem aizietu šinī jautājumā uz Jeruzalemi pie apustuļiem un prezbiteriem.</verse>
        <verse osisID='Acts.15.3'>Tad viņi, draudzes pavadīti, gāja caur Feniķiju un Samariju, stāstīdami par pagānu atgriešanos, un sagādāja brāļiem lielu prieku.</verse>
        <verse osisID='Acts.15.4'>Kad viņi nonāca Jeruzalemē, tos uzņēma draudze un apustuļi, un vecākie, un viņi stāstīja, ko lielu Dievs ar tiem darījis.</verse>
        <verse osisID='Acts.15.5'>Tad daži no farizeju sektas, kas bija ticīgi, cēlās, sacīdami: Vajag viņus apgraizīt un pavēlēt tiem pildīt Mozus likumu.</verse>
        <verse osisID='Acts.15.6'>Apustuļi un vecākie sapulcējās, lai apspriestu šo jautājumu.</verse>
        <verse osisID='Acts.15.7'>Bet kad izcēlās liels strīds, Pēteris piecēlies sacīja viņiem: Brāļi, jūs zināt, ka Dievs kopš sendienām izvēlējies starp mums, ka pagāni no manas mutes dzirdētu evaņģēlija vārdu un ticētu.</verse>
        <verse osisID='Acts.15.8'>Un Dievs, kas pazīst sirdis, apliecināja, dodams tiem Svēto Garu, tāpat kā mums;</verse>
        <verse osisID='Acts.15.9'>Ticībā šķīstīdams to sirdis, Viņš nešķiroja mūs un viņus. </verse>
        <verse osisID='Acts.15.10'>Bet ko jūs tagad Dievu kārdināt, likdami mācekļu kaklā jūgu, ko ne mūsu tēvi, ne mēs nespējam nest?</verse>
        <verse osisID='Acts.15.11'>Bet mēs ticam, ka caur Kunga Jēzus Kristus žēlastību tiksim pestīti tāpat kā viņi.</verse>
        <verse osisID='Acts.15.12'>Tad viss pulks klusēja un klausījās, kad Barnaba un Pāvils stāstīja, cik lielas zīmes un brīnumus Dievs darījis caur viņiem pagānu vidū.</verse>
        <verse osisID='Acts.15.13'>Un kad viņi apklusa, Jēkabs atbildēja, sacīdams: Vīri, brāļi, uzklausiet mani!</verse>
        <verse osisID='Acts.15.14'>Sīmanis stāstīja, kā Dievs pirmo reizi apžēlojies, lai no pagāniem veidotu tautu savam vārdam.</verse>
        <verse osisID='Acts.15.15'>Un ar to saskan praviešu vārdi, kā rakstīts:</verse>
        <verse osisID='Acts.15.16'>Pēc tam es atgriezīšos un atkal uzcelšu Dāvida sagruvušo telti, un to, kas tanī sagrauts, es atjaunošu un uzcelšu.</verse>
        <verse osisID='Acts.15.17'>Lai Kungu meklētu pārējie ļaudis un visas tautas, pār kurām mans vārds piesaukts, saka Kungs, kas to dara. (Am.9,11-12)</verse>
        <verse osisID='Acts.15.18'>No mūžības Kungam zināms Viņa darbs.</verse>
        <verse osisID='Acts.15.19'>Tāpēc es spriežu, ka nav apgrūtināmi tie, kas no pagāniem atgriežas pie Dieva.</verse>
        <verse osisID='Acts.15.20'>Bet jāraksta viņiem, lai tie sargās no apgānīšanās ar elkiem un no netiklības, un no nožņaugtiem, un no asinīm.</verse>
        <verse osisID='Acts.15.21'>Jo Mozum no senlaikiem visās pilsētās ir savi sludinātāji sinagogās, kur katru sabatu viņi lasa.</verse>
        <verse osisID='Acts.15.22'>Tad apustuļi un vecākie kopā ar draudzi nolēma izvēlēt no sava vidus starp brāļiem cienījamus vīrus: Jūdu, kas saucās Barsaba, un Sīlu, lai sūtītu tos kopā ar Pāvilu un Barnabu uz Antiohiju.</verse>
        <verse osisID='Acts.15.23'>Viņu rokām rakstīdami: Apustuļi un vecākie brāļi sūta sveicienu tiem brāļiem no pagāniem, kas Antiohijā, Sīrijā un Kilikijā.</verse>
        <verse osisID='Acts.15.24'>Tā kā mēs dzirdējām, ka daži, kas nākuši no mums, kam mēs neesam pavēlējuši, nogājuši uztrauca jūs vārdiem, samulsinādami jūsu dvēseles,</verse>
        <verse osisID='Acts.15.25'>Tad mēs, kopā sapulcējušies, nolēmām izvēlēt vīrus un sūtīt pie jums tos kopā ar mums dārgajiem - Barnabu un Pāvilu.</verse>
        <verse osisID='Acts.15.26'>Cilvēkiem, kas savas dzīvības devuši par mūsu Kunga Jēzus Kristus vārdu.</verse>
        <verse osisID='Acts.15.27'>Mēs nosūtījām Jūdu un Saulu, kas jums to pašu vārdiem pasacīs.</verse>
        <verse osisID='Acts.15.28'>Jo Svētajam Garam un mums paticis neuzlikt jums nekādu citu nastu, kā vien šo nepieciešamo:</verse>
        <verse osisID='Acts.15.29'>Lai jūs sargātos no elku upuriem un asinīm, un nožņaugtā, un netiklības. No tā sargādamies, jūs labi darīsiet. Palieciet veseli!</verse>
        <verse osisID='Acts.15.30'>Tad tie tika atlaisti, un viņi nonāca Antiohijā. Draudzi sapulcinājuši, tie atdeva vēstuli.</verse>
        <verse osisID='Acts.15.31'>Kad tie to izlasīja, viņi priecājās par šo mierinājumu.</verse>
        <verse osisID='Acts.15.32'>Bet Jūda un Sīla, paši pravieši būdami, daudz vārdiem pamācīja un stiprināja brāļus.</verse>
        <verse osisID='Acts.15.33'>Kad viņi kādu laiku tur bija palikuši, brāļi tos atlaida mierā pie tiem, kas viņus bija sūtījuši.</verse>
        <verse osisID='Acts.15.34'>Tomēr Sīla nolēma palikt tur, bet Jūda aizgāja viens uz Jeruzalemi.</verse>
        <verse osisID='Acts.15.35'>Pāvils un Barnaba uzturējās Antiohijā un kopā ar daudz citiem mācīja un sludināja Kunga vārdu.</verse>
        <verse osisID='Acts.15.36'>Pēc dažām dienām Pāvils sacīja Barnabam: Atgriezīsimies un apmeklēsim brāļus visās pilsētās, kur sludinājām Kunga vārdu, kā viņiem klājās. &lt;font size=2&gt;&lt;b&gt;37.&lt;/b&gt;&lt;/font&gt;</verse>
        <verse osisID='Acts.15.38'>Bet Pāvils lūdza viņu, ka nevajag ņemt, jo tas Pamfilijā nošķīrās no viņiem un negāja līdzi darbā.</verse>
        <verse osisID='Acts.15.39'>Tad radās nesaskaņas, tā ka viņi šķīrās viens no otra: un Barnaba, paņēmis līdz Marku, pārcēlās uz Kipru.</verse>
        <verse osisID='Acts.15.40'>Bet Pāvils, izvēlējies sev Sīlu, devās ceļā, un brāļi to novēlēja Dieva žēlastībai.</verse>
        <verse osisID='Acts.15.41'>Viņš pārstaigāja Sīriju un Kilikiju, stiprinādams draudzes un pavēlēdams izpildīt visas apustuļu un vecāko pavēles.</verse>
      </chapter>
      <chapter osisID='Acts.16'>
        <verse osisID='Acts.16.1'>Tad viņš nonāca Derbē un Listrā. Lūk, un tur bija kāds māceklis, vārdā Timotejs, ticīgas jūdu sievietes dēls, bet tēvs bija pagāns.</verse>
        <verse osisID='Acts.16.2'>Brāļi, kas bija Listrā un Ikonijā, liecināja par viņu labu.</verse>
        <verse osisID='Acts.16.3'>Pāvils vēlējās, lai tas viņam ietu līdz, un, paņēmis, apgraizīja to jūdu dēļ, jo visi zināja, ka viņa tēvs ir pagāns.</verse>
        <verse osisID='Acts.16.4'>Pārstaigādami pilsētas, viņi nodeva pildīšanai noteikumus, ko apustuļi un vecākie Jeruzalemē bija lēmuši.</verse>
        <verse osisID='Acts.16.5'>Un tā draudzes tika stiprinātas ticībā un ik dienas pavairojās skaitā.</verse>
        <verse osisID='Acts.16.6'>Bet kad viņi gāja caur Frīģiju un Galatijas apvidu, Svētais Gars aizliedza viņiem sludināt Dieva vārdu Āzijā.</verse>
        <verse osisID='Acts.16.7'>Nonākuši Mīzijā, viņi mēģināja iet uz Bitīniju, bet Jēzus Gars viņiem to neļāva.</verse>
        <verse osisID='Acts.16.8'>Tad viņi, pagājuši garām Mīzijai, nonāca Troadā.</verse>
        <verse osisID='Acts.16.9'>Un naktī Pāvils redzēja parādību: kāds vīrietis, maķedonietis, stāvēja un lūdza viņu, sacīdams: Nāc uz Maķedoniju un palīdzi mums!</verse>
        <verse osisID='Acts.16.10'>Bet kad viņš parādību bija redzējis, mēs tūdaļ taisījāmies iet uz Maķedoniju, būdami pārliecināti, ka Dievs mūs sauc sludināt viņiem evaņģēliju.</verse>
        <verse osisID='Acts.16.11'>No Troadas aizbraukuši, mēs tiešā ceļā nonācām Samotrākē un nākošajā dienā Neapolē,</verse>
        <verse osisID='Acts.16.12'>Un to turienes Filipos, kas ir pirmā vienas Maķedonijas daļas pilsēta un kolonija. Šinī pilsētā mēs pavadījām dažas dienas pārrunās.</verse>
        <verse osisID='Acts.16.13'>Tad sabata dienā mēs izgājām ārpus vārtiem pie upes, kur, šķiet, notika lūgšana; un apsēdušies mēs runājām ar sievietēm, kas tur bija sapulcējušās.</verse>
        <verse osisID='Acts.16.14'>Klausījās arī kāda sieviete, vārdā Līdija, kas godināja Dievu un bija purpura pārdevēja Tiatiras pilsētā. Kungs atvēra viņas sirdi, lai ievērotu to, ko runāja Pāvils.</verse>
        <verse osisID='Acts.16.15'>Kad viņa un viņas nams bija kristīti, tā mūs lūdza, sacīdama: Ja jūs domājat, ka es esmu Kungam uzticīga, nāciet manā namā un palieciet! Un viņa mūs ļoti lūdza.</verse>
        <verse osisID='Acts.16.16'>Bet notika, ka, mums uz lūgšanu ejot, sastapa mūs kāda meitenei, kurai bija gaišreģes gars, un pareģodama tā deva saviem kungiem lielu peļņu.</verse>
        <verse osisID='Acts.16.17'>Viņa sekoja Pāvilam un mums un sauca, sacīdama: Šie cilvēki ir Visaugstā Dieva kalpi, kas sludina jums pestīšanas ceļu.</verse>
        <verse osisID='Acts.16.18'>To viņa darīja daudzās dienās. Tad Pāvils saskaities pagriezās apakaļ un sacīja garam: Jēzus Kristus vārdā es tev pavēlu iziet no viņas. Un tas izgāja tanī pat stundā.</verse>
        <verse osisID='Acts.16.19'>Bet tās kungi, redzēdami, ka zudusi viņu peļņas cerība, satvēra Pāvilu un Sīlu un veda tos tirgus laukumā pie priekšniekiem.</verse>
        <verse osisID='Acts.16.20'>Un tie sacīja, nododami viņus pilsētas pārvaldniekiem: Šie cilvēki, jūdi būdami, uztrauc mūsu pilsētu.</verse>
        <verse osisID='Acts.16.21'>Un viņi sludina ieražas, ko mums, romiešiem, nepieklājas ne pieņemt, ne pildīt.</verse>
        <verse osisID='Acts.16.22'>Un arī tauta sacēlās pret viņiem, un pilsētas pārvaldnieki, tiem drēbes noplēsuši, lika tos rīkstēm šaustīt.</verse>
        <verse osisID='Acts.16.23'>Un kad tie viņiem daudz sitienu bija devuši, tie iemeta viņus cietumā un pavēlēja sargiem, lai stingri tos apsargā.</verse>
        <verse osisID='Acts.16.24'>Tādu pavēli saņēmis, viņš tos ieslodzīja iekšējā cietumā, bet kājas ieslēdza siekstā.</verse>
        <verse osisID='Acts.16.25'>Bet pusnaktī Pāvils un Sīls lūdza un godināja Dievu; un apcietinātie klausījās viņos.</verse>
        <verse osisID='Acts.16.26'>Piepeši notika liela zemestrīce, tā ka cietuma pamati sakustējās; un tūdaļ visas durvis atvērās, un visu važas atraisījās.</verse>
        <verse osisID='Acts.16.27'>Bet cietuma sargs, uzmodies un redzēdams, ka cietuma durvis atvērtas, izvilka zobenu un gribēja sevi nonāvēt, domādams, ka ieslodzītie aizbēguši.</verse>
        <verse osisID='Acts.16.28'>Tad Pāvils sauca stiprā balsī, sacīdams: Nedari sev nekā ļauna, jo mēs visi šeit esam.</verse>
        <verse osisID='Acts.16.29'>Paprasījis ugunu, viņš iegāja iekšā un trīcēdams krita Pāvilam un Sīlam pie kājām.</verse>
        <verse osisID='Acts.16.30'>Un viņš, izvedis tos ārā, sacīja: Kungi, kas man jādara, lai es kļūtu pestīts?</verse>
        <verse osisID='Acts.16.31'>Bet viņi atbildēja: Tici uz Kungu Jēzu, tad tu un tavs nams tiks pestīti.</verse>
        <verse osisID='Acts.16.32'>Un tie runāja Kunga vārdu viņam un visiem, kas bija viņa namā.</verse>
        <verse osisID='Acts.16.33'>Un tanī pat nakts stundā viņš ņēma tos un mazgāja viņu brūces; un tūdaļ viņš un viss tā nams tika kristīti.</verse>
        <verse osisID='Acts.16.34'>Un viņš atveda tos savā mājā, sēdināja pie galda un priecājās kopā ar visu savu namu, ticēdams Dievam.</verse>
        <verse osisID='Acts.16.35'>Un kad uzausa diena, pilsētas pārvaldnieki sūtīja tiesas kalpotājus, lai atbrīvo šos cilvēkus.</verse>
        <verse osisID='Acts.16.36'>Tad cietuma sargs paziņoja Pāvilam šos vārdus: Pilsētas pārvaldnieki sūtīja, lai jūs atbrīvotu. Tad tagad izejiet un staigājiet mierā!</verse>
        <verse osisID='Acts.16.37'>Bet Pāvils tiem sacīja: Tie mūs, romiešus, nenotiesātus, publiski šaustīja un ieslodzīja cietumā, bet tagad slepeni mūs izmet. Tā ne, bet lai nāk</verse>
        <verse osisID='Acts.16.38'>Un paši mūs izved! Tad tiesas kalpotāji paziņoja šos vārdus pilsētas pārvaldniekiem. Un tie nobijās, dzirdēdami, ka viņi romieši.</verse>
        <verse osisID='Acts.16.39'>Un tie atnāca, atvainojās viņu priekšā un izveduši lūdza aiziet no pilsētas.</verse>
        <verse osisID='Acts.16.40'>Tad viņi, izgājuši no cietuma, aizgāja pie Līdijas un, apmeklējuši un iepriecinājuši brāļus, devās ceļā.</verse>
      </chapter>
      <chapter osisID='Acts.17'>
        <verse osisID='Acts.17.1'>Izgājuši cauri Amfipolei un Apollonijai, viņi nonāca Tesalonīkē, kur bija jūdu sinagoga.</verse>
        <verse osisID='Acts.17.2'>Pēc savas ieražas Pāvils iegāja pie viņiem un trīs sabatus skaidroja tiem Rakstus,</verse>
        <verse osisID='Acts.17.3'>Atklādams un izskaidrodams tiem, ka Kristum vajadzēja ciest un augšāmcelties no miroņiem; un ka tas ir Jēzus Kristus, ko es jums sludinu.</verse>
        <verse osisID='Acts.17.4'>Un daži no tiem ticēja un piebiedrojās Pāvilam un Sīlam un arī liels daudzums dievbijīgo un pagānu, kā arī ne mazums dižciltīgo sieviešu.</verse>
        <verse osisID='Acts.17.5'>Tad jūdi, būdami skaudīgi, paņēma no pūļa dažus ļaunus vīrus, sagāja barā, uztrauca pilsētu un, apstājuši Jazona namu, meklēja viņus, lai vestu tautas priekšā.</verse>
        <verse osisID='Acts.17.6'>Un tie, viņus neatraduši, vilka Jazonu un dažus brāļus pie pilsētas priekšniekiem, kliegdami, ka tie, kas uztrauc pilsētu, arī šurp atnākuši;</verse>
        <verse osisID='Acts.17.7'>Tos uzņēmis Jazons, un tie visi rīkojas pret ķeizara pavēlēm, sacīdami, ka ir cits ķēniņš - Jēzus.</verse>
        <verse osisID='Acts.17.8'>Tā viņi kūdīja tautu un pilsētas priekšniekus, kas to dzirdēja.</verse>
        <verse osisID='Acts.17.9'>Bet viņi, saņēmuši no Jazona un pārējiem galvojumu, tos atlaida.</verse>
        <verse osisID='Acts.17.10'>Bet brāļi tādēļ naktī aizsūtīja Pāvilu un Sīlu uz Beroju. Tur nonākuši, viņi iegāja jūdu sinagogā.</verse>
        <verse osisID='Acts.17.11'>Šie bija cildenāki nekā tesalonīķieši. Viņi visai labprātīgi uzņēma vārdu, pētīdami ik dienas Rakstus, vai tas tā ir.</verse>
        <verse osisID='Acts.17.12'>Un daudzi no viņiem, kā arī ne mazums cienītu pagānu, kļuva ticīgi.</verse>
        <verse osisID='Acts.17.13'>Kad Tesalonīkes jūdi uzzināja, ka Pāvils Berojā sludina Dieva vārdu, tie nāca arī uz turieni, uzbudinādami un uztraukdami ļaudis.</verse>
        <verse osisID='Acts.17.14'>Tad brāļi tūdaļ sūtīja Pāvilu, lai viņš iet līdz jūrai, bet Sīla un Timotejs palika tur.</verse>
        <verse osisID='Acts.17.15'>Bet tie, kas pavadīja Pāvilu, aizveda viņu līdz Atēnām un aizgāja, saņēmuši no viņa pavēli Sīlam un Timotejam, lai tie drīz nāktu pie viņa.</verse>
        <verse osisID='Acts.17.16'>Kamēr Pāvils Atēnās tos gaidīja, tā gars viņā iedegās, redzēdams elkdievībai atdotu pilsētu.</verse>
        <verse osisID='Acts.17.17'>Un viņš sarunājās ar jūdiem un Dieva atzinējiem sinagogā, bet ik dienas tirgus laukumā ar tiem, kas bija klāt.</verse>
        <verse osisID='Acts.17.18'>Tad daži epikūriešu un stoiķu filozofi strīdējās ar viņu; bet daži sacīja: Ko šis pļāpa grib teikt? Bet citi: Šķiet, viņš ir jaunu dievu sludinātājs, jo viņš tiem sludināja Jēzu un augšāmcelšanos.</verse>
        <verse osisID='Acts.17.19'>Un tie, saņēmuši viņu, veda uz areopagu, sacīdami: Mēs taču varam dabūt zināt, kas tā par jaunu mācību, ko tu sludini?</verse>
        <verse osisID='Acts.17.20'>Jo tu sniedz mūsu ausīm kaut ko jaunu. Tāpēc mēs gribam zināt, kas tas ir.</verse>
        <verse osisID='Acts.17.21'>Jo visiem atēniešiem un atnācējiem, svešiniekiem, nekas cits nerūpēja, kā vienīgi kaut ko jaunu runāt vai klausīties.</verse>
        <verse osisID='Acts.17.22'>Tad Pāvils, stāvēdams areopaga vidū, sacīja: Atēnieši, es redzu jūs visās lietās pārāk reliģiozus!</verse>
        <verse osisID='Acts.17.23'>Jo es, apstaigādams un aplūkodams jūsu dievekļus, atradu arī altāri, uz kura bija rakstīts: &amp;quot;Nepazīstamajam Dievam&amp;quot;. Ko jūs nepazīdami godinājat, to es jums sludinu.</verse>
        <verse osisID='Acts.17.24'>Dievs, kas radījis pasauli un visu, kas tanī ir, būdams debess un zemes Kungs, nemājo rokām celtos tempļos,</verse>
        <verse osisID='Acts.17.25'>Un Viņu neapkalpo cilvēku rokas, it kā Viņam kā vajadzētu; Viņš pats dod visiem dzīvību un elpu, un visu.</verse>
        <verse osisID='Acts.17.26'>Viņš padarīja to, ka no viena visu cilvēku cilts apdzīvotu visu zemes virsu, nosprauzdams noteiktus laikus un robežas to dzīvošanai.</verse>
        <verse osisID='Acts.17.27'>Lai tie meklētu Dievu vai tie varētu Viņu nojaust un atrast, lai gan Viņš nav tālu no mums katra:</verse>
        <verse osisID='Acts.17.28'>Jo Viņā mēs dzīvojam un kustamies, un esam, kā arī daži jūsu dzejnieki sacījuši: Mēs arī esam Viņa cilts.</verse>
        <verse osisID='Acts.17.29'>Tāpēc mums, kas esam Dieva cilts, nevajag domāt, ka dievība līdzīga zeltam vai akmenim, vai cilvēka mākslas skulptūrai un izdomājumam.</verse>
        <verse osisID='Acts.17.30'>Bet Dievs, skatīdamies pār šiem nezināšanas laikiem, tagad pasludina cilvēkiem, lai visi un visur gandara par grēkiem,</verse>
        <verse osisID='Acts.17.31'>Jo Viņš nolicis dienu, kurā taisnīgi tiesās pasauli caur Vīru, ko Viņš izredzējis un visiem to ticamu padarījis, uzmodinādams Viņu no miroņiem.</verse>
        <verse osisID='Acts.17.32'>Dzirdēdami par mirušo augšāmcelšanos, daži zobojās, bet daži sacīja: Par to mēs tevi klausīsimies citu reizi.</verse>
        <verse osisID='Acts.17.33'>Tā Pāvils aizgāja no viņu vidus.</verse>
        <verse osisID='Acts.17.34'>Bet daži vīrieši piebiedrojās viņam un kļuva ticīgi, starp tiem Dionīzijs, areopaga loceklis, un sieviete, vārdā Damara, un citi līdz ar viņiem.</verse>
      </chapter>
      <chapter osisID='Acts.18'>
        <verse osisID='Acts.18.1'>Pēc tam viņš, aizgājis no Atēnām, nonāca Korintā.</verse>
        <verse osisID='Acts.18.2'>Un viņš atrada kādu jūdu, vārdā Akvilu, kas cēlies no Pontas. Tas ar savu sievu Priskillu nupat kā bija atnācis no Itālijas (jo Klaudijs bija pavēlējis visiem jūdiem atstāt Romu). Tiem viņš piebiedrojās.</verse>
        <verse osisID='Acts.18.3'>Un tā kā viņam bija tas pats amats, viņš palika pie tiem un strādāja. (Viņiem bija telšu taisītāju amats.)</verse>
        <verse osisID='Acts.18.4'>Un viņš katru sabatu mācīja sinagogā un, runādams par Kunga Jēzus vārdu, pārliecināja jūdus un grieķus.</verse>
        <verse osisID='Acts.18.5'>Bet kad Sīls un Timotejs atnāca no Maķedonijas, Pāvils vēl centīgāk sludināja jūdiem, ka Jēzus ir Kristus.</verse>
        <verse osisID='Acts.18.6'>Bet kad tie runāja pretim un zaimoja, viņš, izkratījis savas drēbes, sacīja tiem: Jūsu asinis lai nāk pār jūsu galvām. No šī brīža es iešu pie pagāniem.</verse>
        <verse osisID='Acts.18.7'>Un viņš, no turienes aizgājis, nonāca kāda dievbijīga vīra namā, kam vārds bija Tits Justs. Tā nams bija savienots ar sinagogu.</verse>
        <verse osisID='Acts.18.8'>Bet Krisps, sinagogas priekšnieks, un viss viņa nams ticēja uz Kungu, un daudzi korintieši, dzirdēdami, kļuva ticīgi un kristījās.</verse>
        <verse osisID='Acts.18.9'>Tad naktī Kungs parādībā sacīja Pāvilam: Nebīsties, bet runā un neklusē,</verse>
        <verse osisID='Acts.18.10'>Jo es esmu ar tevi, un neviens tevi neaiztiks, lai darītu tev ļaunu, jo man ir daudz ļaužu šinī pilsētā.</verse>
        <verse osisID='Acts.18.11'>Tad viņš tur palika gadu un sešus mēnešus, tiem mācīdams Dieva vārdu.</verse>
        <verse osisID='Acts.18.12'>Bet kad Gallions bija prokonsuls Ahajā, jūdi vienprātīgi sacēlās pret Pāvilu un veda viņu tiesā,</verse>
        <verse osisID='Acts.18.13'>Sacīdami: Šis pierunā ļaudis kalpot Dievam pret likumu.</verse>
        <verse osisID='Acts.18.14'>Kad Pāvils sāka atvērt muti, Gallions sacīja jūdiem: Jūdu vīri, ja tas būtu kāds netaisns vai ļauns noziegums, es jūs, kā pienākas, uzklausītu,</verse>
        <verse osisID='Acts.18.15'>Bet ja strīdi ir par mācību, vārdiem un jūsu bauslību, tad lūkojiet paši; es negribu tanīs būt tiesnesis.</verse>
        <verse osisID='Acts.18.16'>Un viņš tos noraidīja no tribunāla.</verse>
        <verse osisID='Acts.18.17'>Tad visi, notvēruši sinagogas priekšnieku Sostenu, sita to tribunāla priekšā, bet Gallions neraizējās par viņiem.</verse>
        <verse osisID='Acts.18.18'>Bet Pāvils uzturējās tur vēl daudz dienas un, atvadījies no brāļiem, pārcēlās uz Sīriju, bet kopā ar viņu Priskilla un Akvila, kas Kenhrejā apcirpa savu galvu, jo tāds bija viņa solījums.</verse>
        <verse osisID='Acts.18.19'>Viņš nonāca Efezā un atstāja tos tur, bet pats, iegājis sinagogā, sarunājās ar jūdiem.</verse>
        <verse osisID='Acts.18.20'>Tie lūdza viņu palikt ilgāku laiku, bet viņš.nepiekrita,</verse>
        <verse osisID='Acts.18.21'>Bet atvadīdamies viņš teica: Ja tāds būs Dieva prāts, es atkal atgriezīšos pie jums. Tad viņš aizgāja no Efezas.</verse>
        <verse osisID='Acts.18.22'>Un viņš, nonācis Cēzarejā, aizgāja un apsveica draudzi, un devās uz Antiohiju.</verse>
        <verse osisID='Acts.18.23'>Un kādu laiku tur palicis, viņš aizgāja; pārstaigādams pēc kārtas Galatijas apgabalu un Frīģiju, viņš stiprināja visus mācekļus.</verse>
        <verse osisID='Acts.18.24'>Bet Efezā nonāca kāds jūds, vārdā Apolls, dzimis aleksandrietis, labs Rakstu pazinējs un daiļrunīgs.</verse>
        <verse osisID='Acts.18.25'>Viņš bija mācīts Kunga ceļā un dedzīgs garā, runāja un cītīgi mācīja to, kas attiecas uz Jēzu, pats pazīdams tikai Jāņa kristību. </verse>
        <verse osisID='Acts.18.26'>Viņš droši sāka sludināt sinagogā. To dzirdējuši, Priskilla un Akvila paņēma viņu pie sevis un vēl rūpīgāk paskaidroja viņam Kunga ceļu.</verse>
        <verse osisID='Acts.18.27'>Kad viņš gribēja iet uz Ahaju, brāļi viņu pamācīja un rakstīja mācekļiem, lai viņu uzņem. Tur nonācis, viņš kļuva noderīgs tiem, kas ticēja;</verse>
        <verse osisID='Acts.18.28'>Jo viņš atklāti un stipri atspēkoja jūdus, pierādīdams ar Rakstiem, ka Jēzus ir Kristus. </verse>
      </chapter>
      <chapter osisID='Acts.19'>
        <verse osisID='Acts.19.1'>Bet notika, kamēr Apolls bija Korintā, ka Pāvils, pārstaigājis augstienes apgabalus, nonāca Efezā. Atradis dažus mācekļus,</verse>
        <verse osisID='Acts.19.2'>Viņš tiem sacīja: Vai jūs saņēmāt Svēto Garu, kad kļuvāt ticīgi? Bet tie viņam sacīja: Mēs pat neesam dzirdējuši, ka Svētais Gars ir.</verse>
        <verse osisID='Acts.19.3'>Tad viņš tiem sacīja: Kā tad jūs esat kristīti? Tie sacīja: Jāņa kristībā.</verse>
        <verse osisID='Acts.19.4'>Bet Pāvils sacīja: Jānis kristīja tautu grēku nožēlošanas kristībā, sacīdams, lai tie tic uz To, kas pēc viņa nāks, t.i., uz Jēzu.</verse>
        <verse osisID='Acts.19.5'>To dzirdējuši, viņi tika kristīti Kunga Jēzus vārdā.</verse>
        <verse osisID='Acts.19.6'>Un kad Pāvils uzlika tiem rokas, Svētais Gars nāca uz viņiem, un tie runāja valodās un pravietoja.</verse>
        <verse osisID='Acts.19.7'>Bet viņu bija pavisam ap divpadsmit vīru.</verse>
        <verse osisID='Acts.19.8'>Tad viņš, iegājis sinagogā, droši sludināja trīs mēnešus, mācīdams un pārliecinādams par Dieva valstību.</verse>
        <verse osisID='Acts.19.9'>Bet kad daži palika cietsirdīgi un neticēja, ļaužu priekšā zaimodami Kunga ceļu, viņš no tiem aizgāja, nošķīra mācekļus un katru dienu tiem sludināja Tiranna skolā.</verse>
        <verse osisID='Acts.19.10'>Tas turpinājās divus gadus, tā ka visi, kas Āzijā dzīvoja, jūdi un pagāni dzirdēja Kunga vārdu.</verse>
        <verse osisID='Acts.19.11'>Dievs ar Pāvila rokām darīja ne mazums brīnumu,</verse>
        <verse osisID='Acts.19.12'>Tā ka pat sviedrautus un priekšautus no viņa miesas uzlika neveselajiem, un slimības tos atstāja, un ļaunie gari izgāja no tiem.</verse>
        <verse osisID='Acts.19.13'>Bet daži no jūdiem, kas bija garu izdzinēji un klejoja apkārt, mēģināja piesaukt Jēzus vārdu pār tiem, kam bija ļaunie gari, sacīdami: Es jūs zvērinu pie Jēzus, ko Pāvils sludina.</verse>
        <verse osisID='Acts.19.14'>Bet tie, kas to darīja, bija dažī jūdi: augstā priestera Skevas septiņi dēli.</verse>
        <verse osisID='Acts.19.15'>Bet ļaunais gars tiem atbildēja, sacīdams: Jēzu es pazīstu un Pāvilu es zinu, bet kas jūs esat?</verse>
        <verse osisID='Acts.19.16'>Un cilvēks, kurā bija ļaunais gars, uzbruka tiem, ņēma pār abiem virsroku un pieveica tos, tā ka tie kaili un ievainoti aizbēga no tās mājas.</verse>
        <verse osisID='Acts.19.17'>Tas kļuva zināms visiem jūdiem un pagāniem, kas dzīvoja Efezā, un visus tos pārņēma bailes, un viņi godināja Kunga Jēzus vārdu.</verse>
        <verse osisID='Acts.19.18'>Un daudzi no ticīgajiem nāca, atzīdami un izstāstīdami savus darbus.</verse>
        <verse osisID='Acts.19.19'>Bet daudzi no tiem, kas nodarbojās ar māņticību, sanesa grāmatas un visu priekšā sadedzināja. Noteicot to vērtību, atrada, ka tā ir piecdesmit tūkstošu denāriju.</verse>
        <verse osisID='Acts.19.20'>Tā Dieva vārds vareni auga un nostiprinājās.</verse>
        <verse osisID='Acts.19.21'>To pabeidzis, Pāvils garā apņēmās, pārstaigājot Maķedoniju un Ahaju, iet uz Jeruzalemi, sacīdams: Kad es būšu tur bijis, man būs jāredz arī Roma.</verse>
        <verse osisID='Acts.19.22'>Tad viņš, aizsūtījis uz Maķedoniju divus savus palīgus, Timoteju un Erastu, pats kādu laiku palika Āzijā.</verse>
        <verse osisID='Acts.19.23'>Bet tanī laikā notika liels nemiers Kunga ceļa dēļ.</verse>
        <verse osisID='Acts.19.24'>Jo kāds sudrabkalis, vārdā Dēmetrijs, kas darināja Diānas sudraba tempļus un sagādāja amatniekiem ne mazums peļņas,</verse>
        <verse osisID='Acts.19.25'>Sasaucis tos un citus, kas strādāja to pašu amatu, sacīja: Vīri, jūs zināt, ka no šī darba mums ir ieguvums;</verse>
        <verse osisID='Acts.19.26'>Un jūs redzat un dzirdat, ka šis Pāvils ne vien Efezā, bet gandrīz visā Āzijā pārliecina un novērš daudz tautas, sacīdams, ka tie nav dievi, kas rokām darināti.</verse>
        <verse osisID='Acts.19.27'>Bet ne tikai šai mūsu nodarbei draud briesmas kļūt atmestai, bet arī lielās Diānas templis tiks nievāts un arī sāks iznīkt viņas godība, ko pielūdz visa Āzijā un pasaule.</verse>
        <verse osisID='Acts.19.28'>To dzirdēdami un dusmu pārņemti, tie kliedza, sacīdami: Liela ir efeziešu Diāna!</verse>
        <verse osisID='Acts.19.29'>Un pilsētā cēlās nemiers. Tie vienprātīgi traucās uz teātri, raudami līdz maķedoniešus - Gaiju un Aristarhu, Pāvila ceļa biedrus.</verse>
        <verse osisID='Acts.19.30'>Kad Pāvils gribēja iet pie tautas, mācekļi to nepieļāva.</verse>
        <verse osisID='Acts.19.31'>Bet arī daži no Āzijas dižciltīgajiem, kas bija viņa draugi, sūtīja pie viņa un lūdza, lai viņš neiet uz teātri.</verse>
        <verse osisID='Acts.19.32'>Bet daži kliedza citu, jo sanāksme bija izjukusi, un vairums nezināja, kāda iemesla dēļ viņi sanākuši.</verse>
        <verse osisID='Acts.19.33'>Tad tie no pūļa izvilka Aleksandru, ko jūdi bīdīja uz priekšu. Bet Aleksandrs, pieprasījis ar roku klusēšanu, gribēja aizstāvēties tautas priekšā.</verse>
        <verse osisID='Acts.19.34'>Uzzinājuši, ka viņš ir jūds, tie visi vienā balsī apmēram divas stundas kliedza: Liela ir efeziešu Diāna!</verse>
        <verse osisID='Acts.19.35'>Bet rakstvedis nomierināja pūli, sacīdams: Efeziešu vīri, vai ir kāds cilvēks, kas nezinātu, ka efeziešu pilsēta ir lielās Diānas, Jupitera meitas, godinātāja?</verse>
        <verse osisID='Acts.19.36'>Tā kā tam neviens nevar pretim runāt, jums jānomierinās, lai neko neapdomīgu nedarītu.</verse>
        <verse osisID='Acts.19.37'>Jūs atvedāt šos cilvēkus, kas nav ne tempļa aplaupītāji, ne jūsu dieves zaimotāji.</verse>
        <verse osisID='Acts.19.38'>Ja Dēmetrijam un amatniekiem, kas kopā ar viņu, ir kāda prasība pret citiem, tad notiek tiesu sanāksmes un ir arī prokonsuli, lai sūdz viens otru.</verse>
        <verse osisID='Acts.19.39'>Bet ja jums būtu vēl kāda cita prasība, to var izlemt likumīgā sanāksmē.</verse>
        <verse osisID='Acts.19.40'>Mums arī jābīstas, ka mūs neapsūdz par šīs dienas sacelšanos, jo mēs nevaram uzrādīt, kas būtu pie dumpja vainojams. Un viņš to teicis, atlaida sanāksmi.</verse>
      </chapter>
      <chapter osisID='Acts.20'>
        <verse osisID='Acts.20.1'>Pēc tam, kad nemiers bija norimis, Pāvils, saaicinājis mācekļus, pamācīja tos, atvadījās un devās ceļā, lai ietu uz Maķedoniju. </verse>
        <verse osisID='Acts.20.2'>Bet pārstaigājis šos apgabalus un daudz vārdiem tos pamācījis, viņš nonāca Grieķijā.</verse>
        <verse osisID='Acts.20.3'>Tur viņš, palicis trīs mēnešus, domāja pārcelties uz Sīriju, bet, tā kā jūdi viņam uzglūnēja, viņš nolēma atgriezties caur Maķedoniju.</verse>
        <verse osisID='Acts.20.4'>Viņu pavadīja berojietis Zopatrs, Pirra dēls, tesalonīķieši - Aristarhs un Sekunds, derbietis Gaijs, Timotejs un no Āzijas - Tihiks un Trofims. </verse>
        <verse osisID='Acts.20.5'>Tie izgāja iepriekš un gaidīja mūs Troadā.</verse>
        <verse osisID='Acts.20.6'>Mēs no Filipiem aizbraucām pēc neraudzētās maizes dienas un piecās dienās nonācām pie viņiem Troadā, kur palikām septiņas dienas.</verse>
        <verse osisID='Acts.20.7'>Bet pirmajā nedēļas dienā, kad mēs sanācām maizi lauzt, Pāvils, gribēdams nākošajā dienā doties tālāk, runāja tiem; un viņa runa ieilga līdz pusnaktij.</verse>
        <verse osisID='Acts.20.8'>Bet augšistabā, kur mēs sanācām, bija daudz lampadu.</verse>
        <verse osisID='Acts.20.9'>Kad Pāvils tik ilgi runāja, tad kāds jauneklis, vārdā Eitihs, uz palodzes sēdēdams, iegrima dziļā miegā un, miega pārvarēts, nokrita no trešā stāva lejā un tika pacelts jau nedzīvs.</verse>
        <verse osisID='Acts.20.10'>Tad Pāvils, nokāpis zemē pie viņa, nometās pār viņu un, to apkampis, sacīja: Neuztraucieties, jo viņa dvēsele vēl viņā.</verse>
        <verse osisID='Acts.20.11'>Tad viņš, uzkāpis augšā, lauza maizi, baudīja to un, runājis pietiekoši līdz gaismai, aizceļoja.</verse>
        <verse osisID='Acts.20.12'>Bet zēnu tie aizveda dzīvu un ļoti priecājās.</verse>
        <verse osisID='Acts.20.13'>Tad mēs, iekāpuši kuģī, braucām uz Asu, gribēdami tur uzņemt Pāvilu, jo tā viņš, pats iedams pa zemes ceļu, mums pavēlēja.</verse>
        <verse osisID='Acts.20.14'>Kad viņš Asā ar mums satikās, mēs viņu uzņēmām un pārcēlāmies uz Mitilēni.</verse>
        <verse osisID='Acts.20.15'>No turienes aizbraukuši, mēs nākošajā dienā nokļuvām iepretim Hijai, un otrā dienā mēs piestājāmies Samosā, bet nākošajā dienā nonācām Milētā;</verse>
        <verse osisID='Acts.20.16'>Jo Pāvils nolēma braukt Efezai garām, lai neuzkavētos Āzijā. Viņš steidzās, lai, ja tas iespējams, Vasarsvētkus svinētu Jeruzalemē.</verse>
        <verse osisID='Acts.20.17'>No Milētas viņš sūtīja uz Efezu un ataicināja baznīcas vecākos.</verse>
        <verse osisID='Acts.20.18'>Kad viņi atnāca un bija kopā ar to, viņš tiem sacīja: Jūs zināt, ka no pirmās dienas, kopš esmu atnācis Āzijā, es visu laiku biju pie jums,</verse>
        <verse osisID='Acts.20.19'>Kalpodams Kungam visā pazemībā un asarās, un pārbaudījumos, ko man sagādāja jūdu vajāšanas;</verse>
        <verse osisID='Acts.20.20'>Arī neko noderīgu neesmu noklusējis, bet esmu jums sludinājis un jūs mācījis atklātībā un mājās, </verse>
        <verse osisID='Acts.20.21'>Apliecinādams jūdiem un pagāniem atgriešanos pie Dieva un ticību uz mūsu Kungu Jēzu Kristu.</verse>
        <verse osisID='Acts.20.22'>Un tagad, lūk, garā saistīts, es eju uz Jeruzalemi, nezinādams, kas man tur notiks.</verse>
        <verse osisID='Acts.20.23'>Tikai Svētais Gars man katrā pilsētā liecina, sacīdams, ka važas un apspiešana mani gaida Jeruzalemē.</verse>
        <verse osisID='Acts.20.24'>Bet no tā visa es nebīstos, un es nevērtēju savu dzīvību dārgāku par sevi, lai tikai pabeigtu savas gaitas un kalpošanu vārdam, ko esmu saņēmis no Kunga Jēzus, lai apliecinātu Dieva žēlastības evaņģēliju. </verse>
        <verse osisID='Acts.20.25'>Un, lūk, tagad es zinu, ka jūs visi, kuru vidū esmu staigājis, sludinādams Dieva valstību, manu vaigu vairs neredzēsiet.</verse>
        <verse osisID='Acts.20.26'>Tāpēc es šinī dienā apstiprinu jums, ka esmu tīrs no visu asinīm.</verse>
        <verse osisID='Acts.20.27'>Jo es neesmu atturējies sludināt jums visu Dieva prātu.</verse>
        <verse osisID='Acts.20.28'>Uzmaniet paši sevi un visu ganāmo pulku, kurā Svētais Gars jūs iecēlis par bīskapiem, lai ganītu Dieva Baznīcu, ko Viņš ar savām asinīm ieguvis.</verse>
        <verse osisID='Acts.20.29'>Es zinu, ka pēc manas aiziešanas pie jums iebruks plēsīgi vilki, kas nesaudzēs ganāmo pulku.</verse>
        <verse osisID='Acts.20.30'>No jums pašiem celsies vīri, runādami aplamības, lai aizrautu mācekļus sev līdz.</verse>
        <verse osisID='Acts.20.31'>Tāpēc esiet nomodā, pieminēdami, ka es trīs gadus dienām un naktīm nemitējos ar asarām ikvienu no jums pamācīt!</verse>
        <verse osisID='Acts.20.32'>Un tagad es jūs novēlu Dievam un Viņa žēlastības vārdam, kas spēj celt un dot mantojumu ar visiem svētajiem.</verse>
        <verse osisID='Acts.20.33'>Sudrabu un zeltu vai drēbes ne no viena neesmu iekārojis.</verse>
        <verse osisID='Acts.20.34'>Jūs paši zināt, ka šīs manas rokas gādāja par to, kas bija vajadzīgs man un tiem, kas pie manis ir.</verse>
        <verse osisID='Acts.20.35'>Es jums visu esmu rādījis, ka, tā strādājot, jāuzņem vājie, atminēdamies Kunga Jēzus vārdu, ko Viņš sacījis: Svētīgāk ir dot nekā ņemt.</verse>
        <verse osisID='Acts.20.36'>Un viņš, to sacījis, ceļos nometies, kopā ar viņiem visiem lūdza Dievu.</verse>
        <verse osisID='Acts.20.37'>Bet visi gauži raudāja, metās Pāvilam ap kaklu un skūpstīja viņu,</verse>
        <verse osisID='Acts.20.38'>Visvairāk noskumdami par vārdiem, ko viņš sacīja, ka tie vairs viņa vaigu neredzēs. Un tie pavadīja viņu līdz kuģim.</verse>
      </chapter>
      <chapter osisID='Acts.21'>
        <verse osisID='Acts.21.1'>Bet notika, ka mēs no viņiem šķīrāmies. Taisnā ceļā braukdami, nonācām Kosā un nākošajā dienā Rodā, un no turienes Patrā;</verse>
        <verse osisID='Acts.21.2'>Un mēs, atraduši kuģi, kas brauc uz Feniķiju, iekāpām un aizbraucām.</verse>
        <verse osisID='Acts.21.3'>Bet kad ieraudzījām Kipru un atstājām to pa kreisi, braucām uz Sīriju un nonācām Tirā, jo tur kuģim bija jāizkrauj krava.</verse>
        <verse osisID='Acts.21.4'>Atraduši mācekļus, mēs tur palikām septiņas dienas. Tie, Gara pamudināti, sacīja Pāvilam, lai viņš neiet uz Jeruzalemi.</verse>
        <verse osisID='Acts.21.5'>Kad šīs dienas bija pagājušas, mēs kājām devāmies ceļā. Visi kopā ar sievām un bērniem mūs pavadīja vēl ārpus pilsētas; un mēs jūrmalā, ceļos nometušies, lūdzām Dievu.</verse>
        <verse osisID='Acts.21.6'>Atvadījušies savā starpā, mēs iekāpām kuģī, bet viņi aizgāja savās mājās.</verse>
        <verse osisID='Acts.21.7'>No Tiras nonākuši Ptolemaidā, mēs pabeidzām jūras braucienu un, apsveikuši brāļus, palikām pie viņiem vienu dienu.</verse>
        <verse osisID='Acts.21.8'>Bet nākošajā dienā mēs devāmies ceļā un nonācām Cēzarejā. Iegājuši evaņģēlista Filipa, kas bija viens no septiņiem, namā, mēs palikām pie viņa.</verse>
        <verse osisID='Acts.21.9'>Viņam bija četras meitas, jaunavas, kuras pravietoja.</verse>
        <verse osisID='Acts.21.10'>Un kad mēs tur dažas dienas uzkavējāmies, no Jūdejas atnāca kāds pravietis, vārdā Agabs.</verse>
        <verse osisID='Acts.21.11'>Tas, ieradies pie mums, paņēma Pāvila jostu un, saistījis sev kājas un rokas, sacīja: To saka Svētais Gars: tā jūdi Jeruzalemē saistīs vīru, kam šī josta pieder, un nodos pagānu rokās.</verse>
        <verse osisID='Acts.21.12'>To dzirdēdami, mēs un tie, kas tanī vietā bija, lūdzām, lai viņš neiet uz Jeruzalemi.</verse>
        <verse osisID='Acts.21.13'>Tad Pāvils atbildēja un sacīja: Ko jūs darāt, kāpēc raudat un skumdināt manu sirdi? Kunga Jēzus vārda dēļ es esmu sagatavojies, lai mani Jeruzalemē ne tikai sasietu, bet arī mirt.</verse>
        <verse osisID='Acts.21.14'>Nespēdami viņu pierunāt, mēs nomierinājāmies, sacīdami: Lai notiek Kunga prāts!</verse>
        <verse osisID='Acts.21.15'>Pēc šīm dienām mēs sagatavojāmies un gājām uz Jeruzalemi.</verse>
        <verse osisID='Acts.21.16'>Bet daži mācekļi no Cēzarejas nāca kopā ar mums. Viņi atveda līdz kādu kiprieti Mnasonu, seno mācekli, pie kura mums bija jāņem mājvieta.</verse>
        <verse osisID='Acts.21.17'>Kad nonācām Jeruzalemē, brāļi mūs labprāt uzņēma.</verse>
        <verse osisID='Acts.21.18'>Nākošajā dienā Pāvils kopā ar mums aizgāja pie Jēkaba, kur sapulcējās visi vecākie.</verse>
        <verse osisID='Acts.21.19'>Tos apsveicis, viņš pēc kārtas izstāstīja, ko Dievs ar viņa kalpošanu darījis pagāniem.</verse>
        <verse osisID='Acts.21.20'>To dzirdējuši, tie godināja Dievu un sacīja viņam: Brāli, tu redzi, cik tūkstoši jūdu ir, kas palikuši ticīgi, un visi tie bauslības piekritēji.</verse>
        <verse osisID='Acts.21.21'>Bet viņi dzirdēja par tevi, ka tu tos jūdus, kas dzīvo starp pagāniem, mācot atkrist no Mozus, sacīdams, ka tiem nevajagot apgraizīt savus bērnus un dzīvot pēc ieražām.</verse>
        <verse osisID='Acts.21.22'>Ko darīt? Katrā ziņā tautai jāsapulcējas, jo dzirdēs, ka tu atnācis.</verse>
        <verse osisID='Acts.21.23'>Tāpēc dari to, ko mēs tev sakām. Mums ir četri vīri, kas devuši solījumus.</verse>
        <verse osisID='Acts.21.24'>Ņem tos pie sevis, šķīsties kopā ar viņiem un samaksā par tiem, lai viņi apcērp galvas, tad visi zinās, ka tas, ko par tevi dzirdējuši, ir netaisnība, bet ka arī tu pats dzīvo pēc bauslības.</verse>
        <verse osisID='Acts.21.25'>Bet par tiem, kas no pagāniem kļuvuši ticīgi, mēs nolēmām un rakstījām, lai viņi sargās no tā, kas elkiem upurēts, un asinīm, un nožņaugtā, un netiklības.</verse>
        <verse osisID='Acts.21.26'>Tad Pāvils, paņēmis vīrus pie sevis, nākošajā dienā kopā ar tiem šķīstījās, iegāja svētnīcā, pasludinādams šķīstīšanās dienu izbeigšanos, tiklīdz par ikvienu no tiem būšot upurēts upuris.</verse>
        <verse osisID='Acts.21.27'>Bet kamēr pagāja septiņas dienas, tie jūdi, kas bija no Āzijas, redzēdami viņu svētnīcā, sakūdīja visu tautu un, sagrābuši viņu, kliedza:</verse>
        <verse osisID='Acts.21.28'>Izraēliešu vīri, palīdziet! Šis ir tas cilvēks, kas visur visus māca pret tautu, bauslību un šo vietu; turklāt arī pagānus viņš ievedis svētnīcā un tā apgānījis šo svēto vietu;</verse>
        <verse osisID='Acts.21.29'>Jo tie redzēja efezieti Trofimu pilsētā kopā ar viņu un domāja, ka Pāvils to ievedis svētnīcā.</verse>
        <verse osisID='Acts.21.30'>Tad visa pilsēta uztraucās, ļaudis saskrēja un, satvēruši Pāvilu, vilka to no svētnīcas ārā; un tūdaļ durvis aizslēdza.</verse>
        <verse osisID='Acts.21.31'>Kad tie gribēja viņu nonāvēt, tika paziņots sardzes priekšniekam, ka visā Jeruzalemē ir sacelšanās.</verse>
        <verse osisID='Acts.21.32'>Paņēmis kareivjus un virsniekus, viņš tūdaļ aizskrēja pie tiem. Tie, redzēdami priekšnieku un kareivjus, mitējās sist Pāvilu.</verse>
        <verse osisID='Acts.21.33'>Tad priekšnieks piegāja, satvēra viņu, pavēlēja sasiet to divām važām un vaicāja, kas viņš tāds un ko viņš darījis?</verse>
        <verse osisID='Acts.21.34'>Bet pūlī daži kliedza šo, citi to. Nevarēdams troksnī nekā noteikta uzzināt, viņš pavēlēja aizvest to uz kareivju mītni.</verse>
        <verse osisID='Acts.21.35'>Kad viņš nonāca līdz kāpnēm, notika, ka kareivji viņu nesa ļaužu uzmākšanās dēļ;</verse>
        <verse osisID='Acts.21.36'>Jo daudz ļaužu sekoja, kliegdami: Nost ar viņu!</verse>
        <verse osisID='Acts.21.37'>Pirms Pāvilu ieveda kareivju mītnē, viņš sacīja priekšniekam: Vai man atļauts tev ko teikt? Tas sacīja: Vai tu grieķiski proti?</verse>
        <verse osisID='Acts.21.38'>Vai tu neesi tas ēģiptietis, kas pirms dažām dienām sacēla dumpi un aizveda tuksnesī četrus tūkstošus sikariešu vīru?</verse>
        <verse osisID='Acts.21.39'>Un Pāvils sacīja viņam: Es esmu jūdu cilvēks, tarsietis, ievērojamās Kilikijas pilsētas pilsonis; es tevi lūdzu, atļauj man runāt tautai.</verse>
        <verse osisID='Acts.21.40'>Kad viņš to atļava, Pāvils, uz kāpnēm stāvēdams, māja ļaudīm ar roku un dziļam klusumam iestājoties, runāja ebreju valodā, sacīdams:</verse>
      </chapter>
      <chapter osisID='Acts.22'>
        <verse osisID='Acts.22.1'>Brāļi un tēvi, uzklausiet tagad aizstāvēšanos, kādu es jums teikšu!</verse>
        <verse osisID='Acts.22.2'>Kad tie dzirdēja, ka viņš tos uzrunā ebreju valodā, tie kļuva vēl klusāki,</verse>
        <verse osisID='Acts.22.3'>Un viņš sacīja: Es esmu jūds, dzimis Tarsā, Kilikijā, bet uzaudzināts šinī pilsētā, izglītojies pie Gamaliēla kājām saskaņā ar tēvu bauslības patiesībām, bauslības cīnītājs, kādi arī jūs šodien visi esat;</verse>
        <verse osisID='Acts.22.4'>Un šo mācību esmu vajājis līdz nāvei, saistīdams un nododams cietumā vīriešus un sievietes,</verse>
        <verse osisID='Acts.22.5'>Kā to man apliecina augstais priesteris un visi vecākie, no kuriem, saņēmis vēstules, gāju pie brāļiem uz Damasku, lai no turienes tos sasaistītus vestu uz Jeruzalemi un sodītu.</verse>
        <verse osisID='Acts.22.6'>Bet notika, ka, man ejot un dienas vidū tuvojoties Damaskai, piepeši mani apspīdēja spilgta gaisma no debesīm.</verse>
        <verse osisID='Acts.22.7'>Un es nokritu zemē un dzirdēju balsi man sakām: Saul, Saul, kāpēc tu mani vajā?</verse>
        <verse osisID='Acts.22.8'>Bet es atbildēju: Kungs, kas tu esi? Un Viņš sacīja man: Es esmu Jēzus Nācarietis, ko tu vajā.</verse>
        <verse osisID='Acts.22.9'>Un tie, kas bija kopā ar mani, gaismu gan redzēja, bet Viņa balsi, kas ar mani runāja, nedzirdēja.</verse>
        <verse osisID='Acts.22.10'>Es sacīju: Kungs, kas man jādara? Bet Kungs sacīja man: Celies, ej uz Damasku, un tur tev pateiks visu, kas tev jādara.</verse>
        <verse osisID='Acts.22.11'>Un tā kā es no tās gaismas spilgtuma nevarēju vairs redzēt, pavadoņi veda mani aiz rokas, un tā es nonācu Damaskā.</verse>
        <verse osisID='Acts.22.12'>Tur Ananija, bauslības vīrs, par ko liecina visi tur dzīvojošie jūdi,</verse>
        <verse osisID='Acts.22.13'>Atnāca un, nostājies pie manis, sacīja man: Brāli Saul, topi redzīgs! Un es tanī pat stundā uzlūkoju viņu,</verse>
        <verse osisID='Acts.22.14'>Bet viņš sacīja: Mūsu tēvu Dievs tevi izredzējis, lai tu atzītu Viņa prātu un redzētu Taisnīgo, un dzirdētu balsi no Viņa mutes;</verse>
        <verse osisID='Acts.22.15'>Jo tu visiem ļaudīm liecināsi par Viņu to, ko redzēji un dzirdēji.</verse>
        <verse osisID='Acts.22.16'>Un ko tagad vēl kavējies? Celies un pieņem kristību, un, Viņa vārdu piesaucis, nomazgā savus grēkus!</verse>
        <verse osisID='Acts.22.17'>Bet notika, kad atgriezos Jeruzalemē un svētnīcā lūdzu Dievu, ka es tiku garā aizrauts;</verse>
        <verse osisID='Acts.22.18'>Un es redzēju Viņu man sakām: Steidzies un žigli izej no Jeruzalemes, jo viņi tavu liecību par mani nepieņems.</verse>
        <verse osisID='Acts.22.19'>Un es sacīju: Kungs, viņi zina, ka es tos, kas uz Tevi ticēja, metu cietumā un šaustīju sinagogās.</verse>
        <verse osisID='Acts.22.20'>Un kad Tava liecinieka Stefana asinis tika izlietas, es biju klāt un piekritu tam, un sargāju drēbes tiem, kas viņu nonāvēja.</verse>
        <verse osisID='Acts.22.21'>Un Viņš man sacīja: Ej, jo es tevi sūtīšu tālumā starp pagāniem.</verse>
        <verse osisID='Acts.22.22'>Uzklausījuši viņu līdz šiem vārdiem, tie pacēla savas balsis, sacīdami: Nost tādu no šīs zemes, jo tāds nedrīkst dzīvot!</verse>
        <verse osisID='Acts.22.23'>Bet, kad tie kliedza un nometa savas drēbes, un svieda putekļus gaisā,</verse>
        <verse osisID='Acts.22.24'>Priekšnieks lika viņu ievest mītnē, šaustīt rīkstēm un mocīt viņu, lai uzzinātu, kāda iemesla dēļ tie tā kliedza uz viņu. </verse>
        <verse osisID='Acts.22.25'>Un kad tie sasēja viņu siksnām, Pāvils sacīja virsniekam, kas stāvēja viņam klāt: Vai jums atļauts šaustīt nenotiesātu Romas pilsoni?</verse>
        <verse osisID='Acts.22.26'>To dzirdējis, virsnieks aizgāja pie priekšnieka un paziņoja viņam, sacīdams: Ko tu gribi darīt? Šis cilvēks taču ir Romas pilsonis.</verse>
        <verse osisID='Acts.22.27'>Tad priekšnieks, piegājis, jautāja viņam: Saki man, vai tu esi romietis? Un viņš sacīja: Jā!</verse>
        <verse osisID='Acts.22.28'>Tad priekšnieks atbildēja: Es šo pilsonību ieguvu par augstu maksu. Un Pāvils sacīja: Bet es tāds jau esmu dzimis.</verse>
        <verse osisID='Acts.22.29'>Tad tūdaļ aizgāja no viņa tie, kas taisījās viņu mocīt. Bet priekšnieks, uzzinājis, ka viņš ir Romas pilsonis, izbijās, jo bija viņu saistījis.</verse>
        <verse osisID='Acts.22.30'>Bet nākošajā dienā, gribēdams skaidrāk zināt, kāpēc jūdi viņu apsūdz, viņš to atbrīvoja un, pavēlējis sanākt priesteriem un visai augstajai tiesai, izveda Pāvilu un nostādīja viņu starp tiem.</verse>
      </chapter>
      <chapter osisID='Acts.23'>
        <verse osisID='Acts.23.1'>Bet Pāvils, uzlūkodams augsto tiesu, sacīja: Vīri, brāļi, es pēc vislabākās sirdsapziņas esmu dzīvojis Dieva priekšā līdz pat šai dienai.</verse>
        <verse osisID='Acts.23.2'>Te augstais priesteris Ananija pavēlēja tiem, kas ap to stāvēja, sist viņam pa muti.</verse>
        <verse osisID='Acts.23.3'>Tad Pāvils sacīja viņam: Dievs tevi sitīs, tu nobaltinātā siena! Tu sēdi, lai mani tiesātu pēc likuma, bet pret likumu pavēli mani sist.</verse>
        <verse osisID='Acts.23.4'>Un klātesošie sacīja: Tu zaimo augsto Dieva priesteri?</verse>
        <verse osisID='Acts.23.5'>Bet Pāvils sacīja: Es nezināju, ka viņš ir augstais priesteris, jo ir rakstīts: Savas tautas priekšnieku tev nebūs zaimot.</verse>
        <verse osisID='Acts.23.6'>Bet Pāvils, zinādams, ka viena daļa ir saduceji un otra - farizeji, sauca augstajā tiesā: Vīri, brāļi! Es esmu farizejs un farizeju dēls; mani tiesā cerības dēļ un mirušo augšāmcelšanās dēļ.</verse>
        <verse osisID='Acts.23.7'>Kad viņš to pateica, izcēlās nesaskaņas farizeju un saduceju starpā, un pūlis sašķēlas.</verse>
        <verse osisID='Acts.23.8'>Jo saduceji saka, ka nav ne augšāmcelšanās, ne eņģeļu, ne gara, bet farizeji visu to atzīst.</verse>
        <verse osisID='Acts.23.9'>Tad izcēlās liela kliegšana. Daži no farizejiem cēlās un strīdējās, sacīdami: Mēs nekā ļauna pie šī cilvēka neatrodam. Kas tad, ja gars vai eņģelis viņam runājis?</verse>
        <verse osisID='Acts.23.10'>Kad strīds kļuva lielāks, priekšnieks, bīdamies, ka tie Pāvilu nesaplosa, pavēlēja kareivjiem iet un izraut viņu no to vidus, un ievest kareivju mītnē.</verse>
        <verse osisID='Acts.23.11'>Nākošajā naktī Kungs viņam piestājās un sacīja: Esi pastāvīgs! Kā tu par mani liecināji Jeruzalemē, tā tev jāliecina arī Romā.</verse>
        <verse osisID='Acts.23.12'>Kad diena bija uzaususi, daži no jūdiem sapulcējās un deva solījumu, sacīdami: Mēs neēdīsim un nedzersim, kamēr Pāvilu nenonāvēsim.</verse>
        <verse osisID='Acts.23.13'>Bet to, kas tā sazvērējušies, bija vairāk nekā kā četrdesmit vīru.</verse>
        <verse osisID='Acts.23.14'>Tie aizgāja pie augstajiem priesteriem un vecākajiem un sacīja: Mēs devām solījumu nekā nebaudīt, iekams Pāvilu nenonāvēsim.</verse>
        <verse osisID='Acts.23.15'>Tagad jūs kopā ar augsto tiesu ziņojiet priekšniekam, lai viņš to atved pie jums it kā viņa rūpīgākai nopratināšanai, bet mēs būsim gatavi viņu nonāvēt, pirms viņš šeit tuvosies.</verse>
        <verse osisID='Acts.23.16'>Pāvila māsas dēls, dzirdēdams par šo viltību, nāca, iegāja kareivju mītnē un paziņoja Pāvilam.</verse>
        <verse osisID='Acts.23.17'>Tad Pāvils, pieaicinājis vienu no virsniekiem pie sevis, sacīja: Aizved šo jaunekli pie priekšnieka, jo viņam ir kaut kas tam ziņojams.</verse>
        <verse osisID='Acts.23.18'>Tad tas paņēma to līdz, un aizvedis pie priekšnieka, sacīja: Apcietinātais Pāvils lūdza man atvest šo jaunekli pie tevis, jo viņam esot kaut kas tev sakāms.</verse>
        <verse osisID='Acts.23.19'>Priekšnieks, paņēmis viņu pie rokas, aizgāja ar to savrup un jautāja viņam: Kas tas ir, ko tu gribi man ziņot?</verse>
        <verse osisID='Acts.23.20'>Tad viņš sacīja: Jūdi norunājuši lūgt tevi, lai tu rītdien vestu Pāvilu uz augsto tiesu it kā viņa rūpīgākai nopratināšanai;</verse>
        <verse osisID='Acts.23.21'>Bet tu netici tiem, jo no tiem vairāk nekā četrdesmit vīru uzglūn viņam. Tie solījušies neēst un nedzert, iekams viņu nenonāvēs, un tagad tie sagatavoti un gaida tavu piekrišanu.</verse>
        <verse osisID='Acts.23.22'>Tad priekšnieks atlaida jaunekli, pavēlēdams nevienam nesacīt, ka to viņam paziņojis.</verse>
        <verse osisID='Acts.23.23'>Un viņš, pasaucis divus virsniekus, sacīja tiem: Sagatavojiet trešajai nakts stundai divi simti kareivju, kas lietu uz Cēzareju, un septiņdesmit jātniekus, un divi simti šķēpnešus.</verse>
        <verse osisID='Acts.23.24'>Un sakārtojiet jājamos lopus, lai Pāvilu uzsēdinātu un novestu viņu veselu pie zemes pārvaldnieka Fēliksa.</verse>
        <verse osisID='Acts.23.25'>(Jo viņš baidījās, ka jūdi kādreiz nepaņem to ar varu un nenonāvē, un vēlāk viņam pašam nebūtu jācieš zaimi, it kā viņš gribējis naudu pieņemt.)</verse>
        <verse osisID='Acts.23.26'>Viņš rakstīja šāda satura vēstuli: Klaudijs Lizijs sveicina viscienīgāko zemes pārvaldnieku Fēliksu.</verse>
        <verse osisID='Acts.23.27'>Šo vīru jūdi bija saņēmuši un taisījās nogalināt, bet es, uzzinājis, ka viņš ir romietis, piesteidzos ar karaspēku un izglābu to;</verse>
        <verse osisID='Acts.23.28'>Bet gribēdams zināt, kādu vainu tie viņam pārmet, es to novedu viņu augstajā tiesā. </verse>
        <verse osisID='Acts.23.29'>Es atradu, ka tie viņu apsūdz bauslības jautājumos, bet ne noziegumā, kas pelnītu nāvi vai važas.</verse>
        <verse osisID='Acts.23.30'>Kad man tika ziņots par slazdiem, ko tie viņam sagatavojuši, es nosūtīju viņu pie tevis, paziņodams arī sūdzētājiem, lai tie izsakās tavā priekšā. Paliec vesels!</verse>
        <verse osisID='Acts.23.31'>Tad kareivji, izpildot pavēli, ņēma Pāvilu un naktī aizveda uz Antipatrīdu.</verse>
        <verse osisID='Acts.23.32'>Nākošajā dienā, atlaiduši jātniekus iet ar viņu tālāk, paši atgriezās karaspēka mītnē.</verse>
        <verse osisID='Acts.23.33'>Nonākuši Cēzarejā un atdevuši vēstuli zemes pārvaldniekam, tie veda arī Pāvilu viņa priekšā.</verse>
        <verse osisID='Acts.23.34'>To izlasījis, tas vaicāja, no kāda apgabala viņš, un, uzzinājis, ka no Kilikijas,</verse>
        <verse osisID='Acts.23.35'>Viņš teica: Es tevi uzklausīšu, kad atnāks tavi apsūdzētāji; un viņš pavēlēja to apsargāt Heroda tiesas pilī.</verse>
      </chapter>
      <chapter osisID='Acts.24'>
        <verse osisID='Acts.24.1'>Pēc piecām dienām augstais priesteris Ananija kopā ar dažiem vecākajiem un kādu runātāju Tertullu atnāca pie zemes pārvaldnieka, lai vērstos pret Pāvilu.</verse>
        <verse osisID='Acts.24.2'>Kad Pāvils bija atsaukts, Tertulls sāka to apsūdzēt, sacīdams: Pateicoties tev un tavai aizgādībai, mēs dzīvojam pilnīgā mierā un daudz kas ticis labots</verse>
        <verse osisID='Acts.24.3'>Visteicamākais Fēliks! Un mēs vienmēr un visur to visā pateicībā atzīstam.</verse>
        <verse osisID='Acts.24.4'>Bet lai pārāk ilgi tevi neaizkavētu, es lūdzu savā laipnībā īsumā uzklausīt mūs.</verse>
        <verse osisID='Acts.24.5'>Mēs atradām, ka šis cilvēks ir mēris un nemiera cēlājs starp visiem jūdiem visā pasaulē un Nācarieša sektas vadītājs,</verse>
        <verse osisID='Acts.24.6'>Kas mēģināja apgānīt arī svētnīcu. Mēs viņu notvērām un gribējām tiesāt pēc mūsu likuma.</verse>
        <verse osisID='Acts.24.7'>Bet priekšnieks Lizijs atnāca ar lielu spēku un, izrāvis to no mūsu rokām,</verse>
        <verse osisID='Acts.24.8'>Pavēlēja, lai apsūdzētāji nāk pie tevis. Tu pats, viņu nopratinājis, varēsi uzzināt visu to, par ko mēs viņu apsūdzam.</verse>
        <verse osisID='Acts.24.9'>Arī jūdi tam piekrita un sacīja, ka tas tā ir.</verse>
        <verse osisID='Acts.24.10'>Tad Pāvils, kad zemes pārvaldnieks māja viņam runāt, atbildēja: Zinādams, ka tu daudz gadus esi šīs tautas tiesnesis, es drošu prātu aizstāvu sevi.</verse>
        <verse osisID='Acts.24.11'>Tu vari pārliecināties, ka nav vairāk kā divpadsmit dienu, kopš es aizgāju uz Jeruzalemi pielūgt Dievu;</verse>
        <verse osisID='Acts.24.12'>Un viņi nav atraduši mani svētnīcā ar kādu strīdamies, ne ļaudis kūdām uz sacelšanos ne sinagogās,</verse>
        <verse osisID='Acts.24.13'>Ne pilsētā; tie nevar tev pierādīt arī to, par ko tie mani apsūdz.</verse>
        <verse osisID='Acts.24.14'>Bet atzīstos tanī, ka es pēc tās mācības, ko viņi sauc par maldu mācību, kalpoju savam Tēvam un Dievam, ticēdams visam, kas uzrakstīts bauslībā un praviešos.</verse>
        <verse osisID='Acts.24.15'>Un man ir cerība uz Dievu un uz taisnīgo un netaisnīgo augšāmcelšanos, kādu arī viņi paši gaida.</verse>
        <verse osisID='Acts.24.16'>Tāpēc es arī cenšos vienmēr paturēt tīru sirdsapziņu Dieva un cilvēku priekšā.</verse>
        <verse osisID='Acts.24.17'>Bet pēc vairākiem gadiem es atnācu, lai nodotu dāvanas savai tautai un upurētu, un dotu solījumus.</verse>
        <verse osisID='Acts.24.18'>Un viņi mani atrada svētnīcā šķīstītu, ne pūlī un ne drūzmā.</verse>
        <verse osisID='Acts.24.19'>Tāpēc dažiem Āzijas jūdiem vajadzēja būt šeit tavā priekšā un apsūdzēt, ja tiem kas būtu pret mani.</verse>
        <verse osisID='Acts.24.20'>Vai šie paši lai saka, kādu netaisnību tie manī atklājuši, kad es stāvēju augstās tiesas priekšā,</verse>
        <verse osisID='Acts.24.21'>Vai vienīgi saucienu dēļ, ko es saucu, viņu vidū stāvēdams: jūs šodien mani tiesājat mirušo augšāmcelšanās dēļ.</verse>
        <verse osisID='Acts.24.22'>Tad Fēlikss, labi šo mācību pazīdams, atlika šo lietu, sacīdams: Es jūs uzklausīšu, kad atnāks priekšnieks Lizijs.</verse>
        <verse osisID='Acts.24.23'>Un viņš pavēlēja virsniekam to apsargāt, dot viņam mieru un neliegt nevienam no savējiem sniegt viņam pakalpojumus.</verse>
        <verse osisID='Acts.24.24'>Pēc dažām dienām atnāca Fēlikss kopā ar Druzillu, savu sievu, kas bija jūdiete, un, ataicinājis Pāvilu, klausījās viņu par ticību uz Jēzu Kristu.</verse>
        <verse osisID='Acts.24.25'>Kad viņš runāja par taisnību un par šķīstību, un nākamo tiesu, tad Fēlikss pārbijās un atbildēja: Tagad ej! Attiecīgā brīdī es tevi atkal aicināšu. &lt;font size=2&gt;&lt;b&gt;26.</verse>
      </chapter>
      <chapter osisID='Acts.25'>
        <verse osisID='Acts.25.1'>Nonācis šinī apgabalā, Fēsts pēc trim dienām devās no Cēzarejas uz Jeruzalemi.</verse>
        <verse osisID='Acts.25.2'>Augstie priesteri un ievērojamākie jūdi apsūdzēja viņam Pāvilu un griezās pie viņa,</verse>
        <verse osisID='Acts.25.3'>Izlūgdamies labvēlību pret to, lai viņš pavēlētu vest to uz Jeruzalemi, jo tiem bija slepens nodoms ceļā viņu nonāvēt.</verse>
        <verse osisID='Acts.25.4'>Tad Fēsts atbildēja, ka Pāvils tiek apsargāts Cēzarejā, bet viņš pats drīzumā došoties ceļā.</verse>
        <verse osisID='Acts.25.5'>Viņš sacīja: Kas no jums var, lai nāk līdz un, ja šis vīrs noziedzies, lai apsūdz viņu!</verse>
        <verse osisID='Acts.25.6'>Palicis ar tiem ne vairāk kā astoņas vai desmit dienas, viņš atgriezās Cēzarejā un otrā dienā, noturēdams tiesas sēdi, lika atvest Pāvilu.</verse>
        <verse osisID='Acts.25.7'>Kad viņš bija atvests, no Jeruzalemes atnākušie jūdi nostājās ap viņu, celdami daudz un smagas apsūdzības, kuras tie nevarēja pierādīt.</verse>
        <verse osisID='Acts.25.8'>Pāvils aizstāvējās: Es neesmu grēkojis ne pret jūdu likumu, ne pret svētnīcu, ne pret ķeizaru.</verse>
        <verse osisID='Acts.25.9'>Tad Fēsts, gribēdams parādīt jūdiem labvēlību, atbildēja Pāvilam, sacīdams: Vai tu gribi iet uz Jeruzalemi, lai tur tevi tiesātu manā priekšā par šīm lietām?</verse>
        <verse osisID='Acts.25.10'>Bet Pāvils sacīja: Es stāvu ķeizara tiesas priekšā, tur pienākas mani tiesāt. Jūdiem neesmu ļaunu darījis, kā tu to vēl labāk zini.</verse>
        <verse osisID='Acts.25.11'>Ja es esmu darījis netaisnību vai kaut ko tādu, par ko būtu nāvi pelnījis, tad es neatsakos mirt. Bet ja nekā tāda nav, par ko viņi mani apsūdz, neviens nevar mani tiem nodot. Es pārsūdzu ķeizaram.</verse>
        <verse osisID='Acts.25.12'>Tad Fēsts, apspriedies ar augsto tiesu, atbildēja: Tu parsūdzēji ķeizaram? Pie ķeizara tu iesi!</verse>
        <verse osisID='Acts.25.13'>Kad dažas dienas bija pagājušas, ķēniņš Agripa un Berenīke ieradās Cēzarejā apsveikt Fēstu.</verse>
        <verse osisID='Acts.25.14'>Kad tie vairākas dienas tur uzturējās, Fēsts izstāstīja ķēniņam par Pāvilu, sacīdams: Fēlikss atstājis cietumā kādu vīru.</verse>
        <verse osisID='Acts.25.15'>To augstie priesteri un jūdu vecākie apsūdzēja man, kad biju Jeruzalemē, lūgdami, lai viņu notiesā.</verse>
        <verse osisID='Acts.25.16'>Es tiem atbildēju, ka romiešiem nav paraduma notiesāt kādu cilvēku, pirms apsūdzētajam nav stājušies pretim sūdzētāji un tas nav dabūjis iespēju aizstāvēties un pierādīt savu nevainību.</verse>
        <verse osisID='Acts.25.17'>Kad tie bija sanākuši, es bez vilcināšanās nākošajā dienā, tiesas krēslā sēdēdams, pavēlēju šo vīru atvest. </verse>
        <verse osisID='Acts.25.18'>Kad uzstājās apsūdzētāji, tie neuzrādīja nevienu vainu, kurā es varētu saskatīt kādu ļaunumu.</verse>
        <verse osisID='Acts.25.19'>Bet tie cēla apsūdzību pret to par viņu pašu reliģiju un par kādu Jēzu, kas miris, bet Pāvils apgalvo, ka Viņš dzīvo.</verse>
        <verse osisID='Acts.25.20'>Šādus jautājumus nepārzinādams, es sacīju, vai viņš negrib iet uz Jeruzalemi, lai tie viņu tur tiesātu.</verse>
        <verse osisID='Acts.25.21'>Bet kad Pāvils pārsūdzēja, lai viņu atstāj ķeizara spriedumam, es pavēlēju viņu apsargāt, kamēr to sūtīšu pie ķeizara.</verse>
        <verse osisID='Acts.25.22'>Tad Agripa sacīja Fēstam: Es pats arī vēlētos dzirdēt šo cilvēku. Tas atbildēja: Rīt tu viņu dzirdēsi.</verse>
        <verse osisID='Acts.25.23'>Nākošajā dienā, kad lielā greznumā ieradās Agripa un Berenīke un kopā ar virsniekiem un pilsētas dižciltīgajiem vīriem iegāja tiesas telpās, Fēsts pavēlēja atvest Pāvilu.</verse>
        <verse osisID='Acts.25.24'>Un Fēsts sacīja: Ķēniņ Agripa un visi vīri, kas līdz ar mums šeit esat! Jūs redzat to, kura dēļ Jeruzalemē man uzmācās viss jūdu vairums, lūgdami un kliegdami: Šis nedrīkst ilgāk dzīvot.</verse>
        <verse osisID='Acts.25.25'>Bet es pārliecinājos, ka viņš nav nekā nodarījis, par ko būtu nāvi pelnījis. Kad viņš pats pārsūdzēja ķeizaram, es nolēmu viņu sūtīt turp.</verse>
        <verse osisID='Acts.25.26'>Bet man nav nekā noteikta, ko par viņu kungam rakstīt. Tāpēc es viņu atvedu pie jums un sevišķi pie tevis, ķēniņ Agripa, lai pēc nopratināšanas man būtu ko rakstīt.</verse>
        <verse osisID='Acts.25.27'>Jo, man šķiet, būtu neprātīgi sūtīt cietumnieku, neminot viņa vainas.</verse>
      </chapter>
      <chapter osisID='Acts.26'>
        <verse osisID='Acts.26.1'>Agripa sacīja Pāvilam: Tev atļauts runāt par sevi. Tad Pāvils izstiepa roku un iesāka aizstāvēšanos.</verse>
        <verse osisID='Acts.26.2'>Es jūtos laimīgs, ķēniņ Agripa, ka es šodien varu aizstāvēties tavā priekšā pret visu, par ko jūdi mani apsūdz.</verse>
        <verse osisID='Acts.26.3'>Jo vairāk tāpēc, ka tu zini visas jūdu paražas un strīdus jautājumus; tāpēc es tevi lūdzu pacietīgi mani uzkausīt.</verse>
        <verse osisID='Acts.26.4'>Manu dzīvi no pat jaunības, kāda tā bijusi no sākuma manas tautas vidū Jeruzalemē, zina visi jūdi.</verse>
        <verse osisID='Acts.26.5'>Viņi pazīst mani no sākuma (ja tie gribētu liecināt), ka es esmu dzīvojis pēc mūsu reliģijas visstingrākā novirziena, būdams farizejs.</verse>
        <verse osisID='Acts.26.6'>Un tagad es stāvu tiesas priekšā par cerību uz apsolījumu, ko Dievs devis mūsu tēviem;</verse>
        <verse osisID='Acts.26.7'>To mūsu divpadsmit ciltis, dienām un naktīm kalpodamas, cer sasniegt. Šīs cerības dēļ, ķēniņ, jūdi mani apsūdz.</verse>
        <verse osisID='Acts.26.8'>Kāpēc jums šķiet neticami, ka Dievs uzmodina mirušos? </verse>
        <verse osisID='Acts.26.9'>Arī es domāju, ka man vajag Nācarieša Jēzus vārdam daudz pretoties.</verse>
        <verse osisID='Acts.26.10'>To es arī darīju Jeruzalemē. Saņēmis pilnvaras no augstajiem priesteriem, es daudzus no svētajiem ieslēdzu cietumos un viņu nonāvēšanai devu savu piekrišanu.</verse>
        <verse osisID='Acts.26.11'>Visās sinagogās, daudzkārt tos sodīdams, es piespiedu zaimot un, pārāk pret tiem trakodams, vajāju tos pat svešās pilsētās.</verse>
        <verse osisID='Acts.26.12'>Ar augsto priesteru pilnvaru un atļauju iedams šinī nolūkā uz Damasku,</verse>
        <verse osisID='Acts.26.13'>Ceļā dienas vidū, ķēniņ, es redzēju gaismu no debesīm, kas bija spožāka par sauli, apspīdam mani un tos, kas bija kopā ar mani.</verse>
        <verse osisID='Acts.26.14'>Kad mēs visi nokritām zemē, es dzrdēju balsi ebreju valodā man sakām: Saul, Saul, kāpēc tu mani vajā? Grūti tev spert dzenulim pretim.</verse>
        <verse osisID='Acts.26.15'>Tad es sacīju: Kungs, kas Tu esi? Kungs teica: Es esmu Jēzus, ko tu vajā.</verse>
        <verse osisID='Acts.26.16'>Bet celies un nostājies uz savām kājām, jo es tāpēc tev parādījos, lai ieceltu tevi par kalpu un liecinieku tam, ko es tev atklāšu,</verse>
        <verse osisID='Acts.26.17'>Izraudzīdamies tevi no tautas un pagāniem, pie kuriem es tevi tagad sūtu </verse>
        <verse osisID='Acts.26.18'>Atvērt viņu acis, lai tie no tumsas atgrieztos gaismā un no sātana varas pie Dieva, lai tie ticībā uz mani saņemtu grēku piedošanu un mantojumu svēto pulkā.</verse>
        <verse osisID='Acts.26.19'>Tāpēc, ķēniņ Agripa, es šai debesu parādībai nebiju nepaklausīgs,</verse>
        <verse osisID='Acts.26.20'>Bet es sludināju vispirms tiem, kas Damaskā un Jeruzalemē, un visā jūdu zemē, kā arī pagāniem, lai nožēlo grēkus un atgriežas pie Dieva, un dara darbus, kas ir grēku nožēlas cienīgi.</verse>
        <verse osisID='Acts.26.21'>Šī iemesla dēļ, kad biju svētnīcā, jūdi mani sagrāba un mēģināja nonāvēt.</verse>
        <verse osisID='Acts.26.22'>Bet Dieva palīdzības sargāts, es stāvu līdz šai dienai kā liecinieks maziem un lieliem, neko citu nesacīdams, kā vien to, ko pravieši un Mozus runājuši par to, kas notiks.</verse>
        <verse osisID='Acts.26.23'>Ka Kristum jācieš, ka Viņš pirmais no miroņiem augšāmcelsies, lai sludinātu gaismu savai tautai un pagāniem.</verse>
        <verse osisID='Acts.26.24'>Kad viņš tā runāja un aizstāvējās, Fēsts sacīja skaļā balsī: Neprātīgais Pāvil, daudzās mācības noved tevi līdz ārprātam!</verse>
        <verse osisID='Acts.26.25'>Tad Pāvils sacīja: Viscienīgākais Fēst, es neesmu ārprātīgs, bet es runāju patiesus un pādomātus vārdus,</verse>
        <verse osisID='Acts.26.26'>Jo to visu zina arī ķēniņš, uz kuru es vaļsirdīgi runāju. Es domāju, ka nekas no tā viņam nav apslēpts, jo tas nav noticis kādā nebūt kaktā.</verse>
        <verse osisID='Acts.26.27'>Ķēniņ Agripa, vai tu tici pravoešiem? Es zinu, ka tu tici.</verse>
        <verse osisID='Acts.26.28'>Tad Agripa sacīja Pāvilam: Tu gandrīz mani pārliecini kļūt par kristīgo.</verse>
        <verse osisID='Acts.26.29'>Un Pāvils sacīja: Lai Dievs dod, ka ne tikai gandrīz, bet pilnīgi nevien tu, bet arī visi, kas dzird, šodien kļūtu tādi, kāds es esmu, tikai bez šīm važām.</verse>
        <verse osisID='Acts.26.30'>Tad piecēlās ķēniņš un zemes pārvaldnieks, un Berenīke, un tie, kas kopā ar viņiem sēdēja.</verse>
        <verse osisID='Acts.26.31'>Aizgājuši tie sarunājās savā starpā, sacīdami: Šis cilvēks neko tādu nav darījis, ar ko būtu pelnījis nāvi vai važas.</verse>
        <verse osisID='Acts.26.32'>Bet Agripa sacīja Fēstam: Šo cilvēku varētu atbrīvot, ja viņš nebūtu pārsūdzējis ķeizaram.</verse>
      </chapter>
      <chapter osisID='Acts.27'>
        <verse osisID='Acts.27.1'>Kad bija nolemts, ka Pāvilam jāpārceļas uz Itāliju, viņu kopā ar citiem cietumniekiem nodeva ķeizara karaspēka vienības simtniekam, vārdā Jūlijam.</verse>
        <verse osisID='Acts.27.2'>Iekāpuši kādā Andrumetijas kuģī, mēs aizbraucām, sākdami ceļojumu gar Āzijas piekrasti. Maķedonietis Aristarhs no Tesalonīkes bija pie mums.</verse>
        <verse osisID='Acts.27.3'>Nākošajā dienā mēs nonācām Sidonā. Jūlijs apgājās ar Pāvilu cilvēcīgi un atļāva aiziet pie draugiem, lai tie viņu apgādātu.</verse>
        <verse osisID='Acts.27.4'>No turienes aizbraukuši, mēs braucām lejpus Kiprai, jo bija pretvējš.</verse>
        <verse osisID='Acts.27.5'>Pārbraukuši jūru gar Kilikiju un Pamfīliju, mēs nonācām Listrā, kas atrodas Likijā.</verse>
        <verse osisID='Acts.27.6'>Tur simtnieks, atradis kādu kuģi no Aleksandrijas, kas brauca uz Itāliju, pārvietoja mūs tanī.</verse>
        <verse osisID='Acts.27.7'>Daudzas dienas lēni braukdami, mēs tikko nonācām iepretim Knidai, tāpēc ka vējš mums traucēja, un braucām gar Krētu netālu no Salmones.</verse>
        <verse osisID='Acts.27.8'>Ar grūtībām, garām braukdami, mēs nonācām kādā vieta, ko sauc par Labo ostu. Tās tuvumā atradās Talasas pilsēta.</verse>
        <verse osisID='Acts.27.9'>Bet bija pagājis ilgs laiks, un kuģošana vairs nebija droša, jo arī gavēnis jau bija pagājis, un Pāvils brīdinājā tos,</verse>
        <verse osisID='Acts.27.10'>Sacīdams viņiem: Vīri, es redzu, ka kuģošana sāk izvērsties briesmās un lielā postā ne tikai kravai un kuģim, bet arī mūsu dzīvībām.</verse>
        <verse osisID='Acts.27.11'>Bet virsnieks vairāk ticēja stūrmanim un kuģa īpašniekam nekā tam, ko sacīja Pāvils.</verse>
        <verse osisID='Acts.27.12'>Tā kā osta nebija piemērota pārziemošanai, daudzi nāca pie atziņas aizbraukt no turienes un, ja iespējams, nokļūt Foinīkā, lai tur pārziemotu. Tā ir Krētas osta, kas atvērta pret dienvidvakariem un ziemeļvakariem.</verse>
        <verse osisID='Acts.27.13'>Dienvidu vējam pūšot, viņi domāja sasniegt savu nodomu, un pacēluši enkurus, brauca gar Krētu.</verse>
        <verse osisID='Acts.27.14'>Bet neilgi pēc tam sacēlās pret to viesuļvētra, ko sauc par ziemeļrīteni.</verse>
        <verse osisID='Acts.27.15'>Kuģis tika aizrauts, un tas nespēja pretoties vējam. Nododot kuģi vētras varā, mēs tikām aiznesti.</verse>
        <verse osisID='Acts.27.16'>Mēs braucām gar kādu salu, kas saucās Kauda, un mēs tikko spējām valdīt laivu.</verse>
        <verse osisID='Acts.27.17'>To izvilkuši, viņi pielietoja glābšanas līdzekļus un apsēja kuģi. Bīdamies nokļūt Sirtē, viņi nolaida buras un ļāvās nest.</verse>
        <verse osisID='Acts.27.18'>Kad mūs vētra ļoti svaidīja, otrā dienā viņi nometa daļu kravas.</verse>
        <verse osisID='Acts.27.19'>Bet trešajā dienā viņi savām rokām izmeta kuģa rīkus.</verse>
        <verse osisID='Acts.27.20'>Kad vairākas dienas nebija redzama ne saule, ne zvaigznes un trakoja liela vētra, mums zuda katra cerība izglābties.</verse>
        <verse osisID='Acts.27.21'>Tā kā viņi ilgi nebija ēduši, Pāvils nostājās viņu vidū un sacīja: Vīri, jums vajadzēja mani paklausīt un neatstāt Krētu. Tad jūs izsargātos no šīm grūtībām un zaudējumiem.</verse>
        <verse osisID='Acts.27.22'>Tagad es jums atgādinu: nezaudējiet drosmi, jo neviens no jums bojā neies, tikai kuģis.</verse>
        <verse osisID='Acts.27.23'>Jo šinī naktī man piestājās Dieva eņģelis, kam es piederu un kam kalpoju, </verse>
        <verse osisID='Acts.27.24'>Sacīdams: Nebīsties, Pāvil, tev jāstājas ķeizara priekšā un, lūk, Dievs tev dāvājis visus, kas kopā ar tevi brauc.</verse>
        <verse osisID='Acts.27.25'>Tāpēc, vīri, nezaudējiet drosmi, jo es ticu Dievam, ka tā notiks, kā man tika sacīts.</verse>
        <verse osisID='Acts.27.26'>Bet mums jānokļūst kādā salā.</verse>
        <verse osisID='Acts.27.27'>Bet pēc tam iestājās četrpadsmitā nakts, un mēs ap pusnakti braucām pa Adrijas jūru. Tad jūrnieki nojauta, ka tuvojamies zemei.</verse>
        <verse osisID='Acts.27.28'>Nolaiduši lodi, tie atrada divdesmit asis, bet nedaudz tālāk tie izmērīja piecpadsmit.</verse>
        <verse osisID='Acts.27.29'>Baidīdamies uzskriet klintīm, tie kuģa pakaļgalā izmeta četrus enkurus un gaidīja dienu austam.</verse>
        <verse osisID='Acts.27.30'>Bet jūrnieki, nolaižot laivu jūrā, mēģināja aizbēgt no kuģa, izlikdamies, it kā viņi gribētu priekšgalā nolaist enkurus.</verse>
        <verse osisID='Acts.27.31'>Tad Pāvils sacīja virsniekiem un kareivjiem: Ja šie kuģī nepaliek, jūs nevarat tikt izglābti.</verse>
        <verse osisID='Acts.27.32'>Tad kareivji pārcirta laivas virves un ļāva tai nokrist.</verse>
        <verse osisID='Acts.27.33'>Gaismai austot, Pāvils lūdza visus pieņemt barību, sacīdams: Šodien ir četrpadsmitā diena, kamēr jūs, nekā neēduši, gaidāt un neko neesat baudījušī.</verse>
        <verse osisID='Acts.27.34'>Tāpēc es jūs lūdzu pieņemt barību jūsu veselības dēļ, jo nevienam no jums ne mats no galvas nezudīs.</verse>
        <verse osisID='Acts.27.35'>To pateicis, viņš paņēma maizi, visu priekšā pateicās Dievam un, to pārlauzis, sāka ēst.</verse>
        <verse osisID='Acts.27.36'>Tad visi kļuva drošāki un sāka ēst.</verse>
        <verse osisID='Acts.27.37'>Pavisam kuģī mēs bijām divsimt septiņdesmit sešas dvēseles.</verse>
        <verse osisID='Acts.27.38'>Paēduši līdz sātam, viņi izmeta kviešus jūrā, lai atvieglotu kuģi.</verse>
        <verse osisID='Acts.27.39'>Kad iestājās diena, viņi zemi nepazina, bet saskatīja kādu līci ar lēzenu krastu. Tanī viņi domāja, ja tas iespējams, izmest kuģi.</verse>
        <verse osisID='Acts.27.40'>Atbrīvojuši enkurus, viņi ļāvās jūrai. Tad tie, atraisījuši stūres un pacēluši priekšējās buras pa vējam, stūrēja uz krastu.</verse>
        <verse osisID='Acts.27.41'>Mēs nokļuvām joslā starp jūras ietekām, un viņi tur uzvadīja kuģi. Tā priekšgals palika nekustīgs, bet pakaļgalu jūras viļņi sadauzīja.</verse>
        <verse osisID='Acts.27.42'>Tad kareivjiem radās nodoms apcietinātos nonāvēt, lai kāds neaizpeldētu un neizbēgtu.</verse>
        <verse osisID='Acts.27.43'>Bet virsnieks, gribēdams glābt Pāvilu, neļāva tam notikt. Viņš pavēlēja tiem, kas prata peldēt, pirmajiem mesties ārā un, zemi sasniedzot, glābties.</verse>
        <verse osisID='Acts.27.44'>Pārējos viņi novietoja: citus uz dēļiem, citus uz kuģa atliekām. Un tā notika, ka visi ļaudis nokļuva uz sauzemes.</verse>
      </chapter>
      <chapter osisID='Acts.28'>
        <verse osisID='Acts.28.1'>Izglābušies mēs uzzinājām, ka salu sauc par Melitu. Svešinieki parādīja mums ne mazums laipnības.</verse>
        <verse osisID='Acts.28.2'>Sakūruši uguni, viņi mūs atspirdzināja, jo bija iestājies lietus un aukstums.</verse>
        <verse osisID='Acts.28.3'>Kad Pāvils salasīja kādu gubu žagaru un tos pielika ugunskuram; tad karstuma dēļ izlīda odze un apvijās ap viņa roku.</verse>
        <verse osisID='Acts.28.4'>Tad iedzimtie, redzēdami rāpuli karājamies pie viņa rokas, sarunājās savā starpā: Tiešām, šis cilvēks ir slepkava; no jūras viņš izglābās, bet atriebība neļauj viņam dzīvot.</verse>
        <verse osisID='Acts.28.5'>Bet viņš rāpuli nokratīja ugunī, necietis nekā ļauna. (Mk.16,18)</verse>
        <verse osisID='Acts.28.6'>Tie domāja, ka viņš uztūks, piepeši pakritīs un nomirs. Bet pēc ilgas gaidīšanas, redzēdami, ka viņam nekas ļauns nenotiek, tie pārdomāja un sacīja: Viņš ir dievs. (Apd.14,10-11)</verse>
        <verse osisID='Acts.28.7'>Šinī apvidū salas priekšniekam, vārdā Publijam, bija īpašumi. Viņš mūs uzņēma un trīs dienas laipni deva pajumti.</verse>
        <verse osisID='Acts.28.8'>Bet notika, ka Publija tēvs gulēja slims ar drudzi un asins sērgu. Pāvils iegāja pie viņa, pielūdza Dievu un, uzlicis tam rokas, izdziedināja to.</verse>
        <verse osisID='Acts.28.9'>Kad tas bija noticis, visi, kas salā slimoja, nāca un tika izdziedināti.</verse>
        <verse osisID='Acts.28.10'>Viņi mums izrādīja lielu godu un, mums aizbraucot, deva līdz visu nepieciešamo.</verse>
        <verse osisID='Acts.28.11'>Pēc trim mēnešiem mēs aizbraucām Aleksandrijas kuģī, kas pārziemoja salā un kam bija Kastora zīme.</verse>
        <verse osisID='Acts.28.12'>Nonākuši Sirakūzās, mēs tur palikām trīs dienas.</verse>
        <verse osisID='Acts.28.13'>No turienes, gar piekrasti braucot, mēs nonācām Rēgijā; un kad pēc vienas dienas sacēlās dienvidu vējš, mēs otrā dienā nonācām Puteolos.</verse>
        <verse osisID='Acts.28.14'>Tur mēs atradām brāļus un viņi lūdza mūs palikt pie tiem septiņas dienas. Tā mēs nonācām Romā.</verse>
        <verse osisID='Acts.28.15'>Turienes brāļi, to izdzirduši, steidzās mums pretim līdz pat Apija forumam un Trīs tavernām. Pāvils, tos ieraudzījis, pateicās Dievam, un viņam radās drosme.</verse>
        <verse osisID='Acts.28.16'>Kad nonācām Romā, Pāvilam tika atļauts palikt savrup ar kareivi, kas viņu apsargāja.</verse>
        <verse osisID='Acts.28.17'>Bet pēc trim dienām, viņš saaicināja ievērojamākos jūdus. Kad tie sanāca, viņš tiem sacīja: Vīri, brāļi, es neko neesmu darījis ne pret tautu, ne tēvu ieražām. Tomēr Jeruzalemē mani sastīja un nodeva romiešu rokās.</verse>
        <verse osisID='Acts.28.18'>Tie, mani nopratinājuši, gribēja atbrīvot, jo man nebija nevienas ar nāvi sodāmas vainas.</verse>
        <verse osisID='Acts.28.19'>Tā kā jūdi pretojās, es biju spiests pārsūdzēt ķeizaram, bet ne tāpēc, lai apsūdzētu savu tautu.</verse>
        <verse osisID='Acts.28.20'>Šī iemesla dēļ es jūs ielūdzu, lai jūs redzētu un ar jums runātu, jo šinīs važās esmu ieslēgts Izraēļa cerības dēļ,</verse>
        <verse osisID='Acts.28.21'>Bet tie viņam sacīja: Mēs neesam ne vēstules no Jūdejas saņēmuši par tevi, ne arī kāds no brāļiem ieradies ko vēstīt vai ko ļaunu par tevi runāt.</verse>
        <verse osisID='Acts.28.22'>Tomēr mēs vēlamies no tevis dzirdēt, ko tu domā, jo mums par šo sektu zināms, ka tai visur pretojas.</verse>
        <verse osisID='Acts.28.23'>Tad daudzi, noteikuši viņam dienu, ieradās viņa mājoklī. Viņš tiem no agra rīta līdz vakaram izskaidroja, apliecinādams Dieva valstību un pārliecinādams par Jēzu, sākot ar Mozus bauslību un praviešiem.</verse>
        <verse osisID='Acts.28.24'>Un citi ticēja tam, kas tika runāts, bet citi neticēja.</verse>
        <verse osisID='Acts.28.25'>Viņu starpā nebija vienprātības. Viņi aizgāja, kad Pāvils sacīja šo vienu vārdu: Svētais Gars pareizi runājis mūsu tēviem caur pravieti Isaju,</verse>
        <verse osisID='Acts.28.26'>Sacīdams: Ej pie šīs tautas un saki viņiem: ausīm jūs dzirdēsiet un nesapratīsiet, skatīdamies jūs skatīsieties un neredzēsiet.</verse>
        <verse osisID='Acts.28.27'>Jo šīs tautas sirds ir nocietināta, un ar ausīm tiem grūti dzirdēt, un savas acis tie aizvēruši, lai ar acīm tie neredzētu un ar ausīm nedzirdētu, un sirdī nesaprastu, un neatgrieztos, un es tos neizdziedinātu. (Is.6,9-10; Mt.13,14-15)</verse>
        <verse osisID='Acts.28.28'>Tad lai jums tas zināms, ka Dievs pagāniem sūtījis pestīšanu un tie to dzirdēs.</verse>
        <verse osisID='Acts.28.29'>Kad viņš to pateica, jūdi, savā starpā stipri strīdēdamies, aizgāja no viņa.</verse>
        <verse osisID='Acts.28.30'>Bet viņš palika savā īrētajā dzīvoklī veselus divus gadus un pieņēma visus, kas pie viņa nāca.</verse>
        <verse osisID='Acts.28.31'>Neviena netraucēts, viņš sludināja Dieva valstību un visā paļāvībā mācīja par Kungu Jēzu Kristu.</verse>
      </chapter>
    </div>
    <div type='book' osisID='Rom'>
      <chapter osisID='Rom.1'>
        <verse osisID='Rom.1.1'>Pāvils, Jēzus Kristus kalps, aicināts apustulis, izredzēts Dieva evaņģēlijam,</verse>
        <verse osisID='Rom.1.2'>Ko Viņš jau iepriekš apsolīja svētajos Rakstos caur praviešiem</verse>
        <verse osisID='Rom.1.3'>Par savu Dēlu, kas pēc miesas Viņam cēlies no Dāvida cilts,</verse>
        <verse osisID='Rom.1.4'>Kas svētdarītājā Garā ar savu augšāmcelšanos no miroņiem spēkā parādījās Dieva Dēls, mūsu Kungs Jēzus Kristus.</verse>
        <verse osisID='Rom.1.5'>Caur Viņu mēs saņēmām žēlastību un apustuļa sūtību pakļaut visas tautas ticībai Viņa vārda dēļ.</verse>
        <verse osisID='Rom.1.6'>Tanī arī jūs esat Jēzus Kristus aicināti.</verse>
        <verse osisID='Rom.1.7'>Visiem Dieva mīļotājiem, aicinātajiem svētajiem Romā: žēlastība jums un miers no Dieva, mūsu Tēva, un no Kunga Jēzus Kristus!</verse>
        <verse osisID='Rom.1.8'>Vispirms es pateicos Dievam caur Jēzu Kristu par jums visiem, jo jūsu ticība tiek daudzināta visā pasaulē.</verse>
        <verse osisID='Rom.1.9'>Jo Dievs, kuram es savā garā Viņa Dēla evaņģēlijā kalpoju, ir mans liecinieks, ka es jūs bez mitēšanās pieminu.</verse>
        <verse osisID='Rom.1.10'>Savās lūgšanās, pastāvīgi lūgdams, lai man saskaņā ar Dieva prātu kādreiz kaut kā pašķirtos ceļš aiziet pie jums.</verse>
        <verse osisID='Rom.1.11'>Jo es ilgojos jūs redzēt, lai sniegtu jums kādu garīgu žēlastības dāvanu jūsu stiprināšanai,</verse>
        <verse osisID='Rom.1.12'>Tas ir, reizē ar jums gūtu iepriecinājumu savstarpējā ticībā, jūsējā un manējā.</verse>
        <verse osisID='Rom.1.13'>Bet es, brāļi, negribu atstāt jūs neziņā par to, ka es vairākkārt biju apņēmies jūs apmeklēt, lai iegūtu kādu augli arī starp jums tāpat kā starp pārējām tautām, (bet līdz šim tiku aizkavēts).</verse>
        <verse osisID='Rom.1.14'>Grieķiem un barbariem, mācītiem un nemācītiem es esmu parādnieks.</verse>
        <verse osisID='Rom.1.15'>Tāpēc (kas attiecas uz mani) es esmu gatavs sludināt evaņģēliju arī jums, kas esat Romā.</verse>
        <verse osisID='Rom.1.16'>Es nekaunos evaņģēlija, jo tas ir Dieva spēks katra ticīgā pestīšanai, vispirms jūda, tad grieķa.</verse>
        <verse osisID='Rom.1.17'>Jo tanī atklājas Dieva taisnība no ticības uz ticību, kā rakstīts: Taisnīgais dzīvo no ticības. (Hab.2,4)</verse>
        <verse osisID='Rom.1.18'>Jo Dieva dusmas parādās no debesīm pār katru to cilvēku bezdievību un netaisnību, kas Dieva patiesību nomāc netaisnībā,</verse>
        <verse osisID='Rom.1.19'>Jo kas par Dievu zināms, tas viņiem pasludināts, jo Dievs viņiem to ir atklājis.</verse>
        <verse osisID='Rom.1.20'>Jo tas, kas Viņā neredzams, un Viņa mūžīgais spēks, un dievība no pasaules radīšanas ir ar prātu saskatāmi Viņa darbos; tāpēc viņi ir neattaisnojami.</verse>
        <verse osisID='Rom.1.21'>Jo tie, pazinuši Dievu, negodināja Viņu kā Dievu un nebija Viņam pateicīgi, bet savās domās kļuva tukši, un viņu neprātīgā sirds tika aptumšota;</verse>
        <verse osisID='Rom.1.22'>Apgalvodami, ka viņi ir gudri, tie kļuva nelgas;</verse>
        <verse osisID='Rom.1.23'>Un nemirstīgā Dieva godību tie apmainīja pret iznīcīgajiem cilvēkiem un putniem, un četrkājaiņiem, un rāpuļiem līdzīgiem tēliem.</verse>
        <verse osisID='Rom.1.24'>Tāpēc Dievs viņus atstājis viņu siržu kārībām un nešķīstībai, lai tie paši apgānītu savas miesas.</verse>
        <verse osisID='Rom.1.25'>Dieva patiesību tie apmainīja pret meliem un pielūdza, un kalpoja drīzāk radībai nekā Radītājam, kas lai augsti teikts mūžīgi mūžos. Amen.</verse>
        <verse osisID='Rom.1.26'>Tāpēc Dievs tos atstājis kauna pilnām kārībām, jo viņu sievietes dabisko kopdzīvi apmainījušas pret pretdabisko.</verse>
        <verse osisID='Rom.1.27'>Tāpat arī vīrieši, atstādami dabisko kopdzīvi ar sievietēm, iedegās kaislībās viens pret otru, piekopdami netiklību vīrietis ar vīrieti un saņemdami nopelnīto sodu par saviem maldiem paši pie sevis.</verse>
        <verse osisID='Rom.1.28'>Un tāpēc, ka viņi neuzskatīja Dieva atzīšanu par vajadzīgu, Dievs tos atstāja izvirtušām tieksmēm, lai tie darītu to, kas neklājas.</verse>
        <verse osisID='Rom.1.29'>Viņi ir visādām netaisnībām, ļaunprātībām, netiklībām, mantkārībām, ļaunumiem pārpildīti; viņi ir pilni skaudības, slepkavību, ķildu, viltības, nedarbu, mēlnesības;</verse>
        <verse osisID='Rom.1.30'>Viņi ir neslavas cēlāji, Dieva nīdēji, ķengātāji, augstprātīgi, lielīgi, ļaunumu izgudrotāji, nepaklausīgi vecākiem,</verse>
        <verse osisID='Rom.1.31'>Neprātīgi, nesaticīgi, cietsirdīgi, neuzticīgi, nežēlīgi.</verse>
        <verse osisID='Rom.1.32'>Lai gan viņi Dieva taisnību pazina, tie nenojauta, ka tie, kas tā dara, ir pelnījuši nāvi; un ne tikai tie, kas tā dara, bet arī tie, kas darītājiem piekrīt.</verse>
      </chapter>
      <chapter osisID='Rom.2'>
        <verse osisID='Rom.2.1'>Tāpēc neviens cilvēks, kas tiesā, nepaliek bez vainas, jo, citu tiesādams, tu notiesā pats sevi, jo tu dari to, ko tu nosodi.</verse>
        <verse osisID='Rom.2.2'>Mēs zinām, ka Dievs spriež taisnīgu tiesu tiem, kas tā dara.</verse>
        <verse osisID='Rom.2.3'>Bet vai tu, cilvēk, kas tiesā tos, kas tā dara, bet pats dari to pašu, domā, ka tu izbēgsi Dieva tiesai?</verse>
        <verse osisID='Rom.2.4'>Vai tu nicini Viņa labuma un pacietības, un lēnprātības bagātību, neapzinādamies, ka Dieva labvēlība ved tevi pie atgriešanās?</verse>
        <verse osisID='Rom.2.5'>Bet tavas stūrgalvības un negandarītājas sirds dēļ tu krāj dusmas Dieva dusmu un taisnīgās tiesas parādīšanās dienai.</verse>
        <verse osisID='Rom.2.6'>Viņš katram atlīdzinās saskaņā ar tā darbiem:</verse>
        <verse osisID='Rom.2.7'>Tiem, kas, pacietībā labus darbus darīdami, meklē svētlaimību un godu, un neiznīcību, - ar mūžīgo dzīvi,</verse>
        <verse osisID='Rom.2.8'>Bet tiem, kas pretojas un nemeklē patiesību, bet nododas netaisnībai, - ar dusmām un bardzību.</verse>
        <verse osisID='Rom.2.9'>Bēdas un apspiešana ikvienai cilvēka dvēselei, kas dara ļaunu, vispirms jūdam un arī grieķim.</verse>
        <verse osisID='Rom.2.10'>Bet svētlaimība un gods, un miers ikvienam, kas dara labu, vispirms jūdam un arī grieķim,</verse>
        <verse osisID='Rom.2.11'>Jo Dievs neuzlūko cilvēka personu.</verse>
        <verse osisID='Rom.2.12'>Jo tie, kam nebija likuma un ir grēkojuši, bez likuma ies pazušanā; bet tie, kam bija likums un ir grēkojuši, pēc likuma tiks tiesāti.</verse>
        <verse osisID='Rom.2.13'>Jo ne likuma dzirdētāji ir taisnīgi Dieva priekšā, bet gan likuma izpildītāji būs taisnīgi.</verse>
        <verse osisID='Rom.2.14'>Jo ja pagāni, kam likuma nav, dabiski izpilda to, ko likums prasa, tad viņi paši ir sev likums, lai gan viņiem tāda likuma nav.</verse>
        <verse osisID='Rom.2.15'>Viņi rāda darbos, ka likums ierakstīts viņu sirdīs; viņu sirdsapziņa ir viņu lieciniece, un to domas viena otru vai nu apsūdzēs, vai arī aizstāvēs</verse>
        <verse osisID='Rom.2.16'>Tanī dienā, kad Dievs tiesās cilvēku noslēpumus saskaņā ar manu evaņģēliju caur Jēzu Kristu.</verse>
        <verse osisID='Rom.2.17'>Bet ja tu saucies jūds un paļaujies uz likumu, un lepojies, ka tev ir Dievs,</verse>
        <verse osisID='Rom.2.18'>Un tu pazīsti Viņa prātu un, likuma pamācīts, tu atzīsti labāko,</verse>
        <verse osisID='Rom.2.19'>Tu apzinies, ka tu esi aklo vadonis, gaisma tiem, kas ir tumsībā,</verse>
        <verse osisID='Rom.2.20'>Nesaprātīgo audzinātājs, nepieaugušo skolotājs, kam likumā dota zināšanas un patiesības būtība,</verse>
        <verse osisID='Rom.2.21'>Kā tad tu citu māci, bet pats sevi nemāci? Tu sludini, ka nebūs zagt, bet tu zodz;</verse>
        <verse osisID='Rom.2.22'>Tu saki, ka nebūs laulību pārkāpt, bet pats pārkāp; tu nicini elkus, bet piekop svētzādzību;</verse>
        <verse osisID='Rom.2.23'>Tu lepojies ar likumu, bet, pārkāpdams to, tu pulgo Dievu?</verse>
        <verse osisID='Rom.2.24'>(Jo, kā rakstīts, jūsu dēļ Dieva vārds starp pagāniem tiek zaimots.) (Is.52,5)</verse>
        <verse osisID='Rom.2.25'>Apgraizīšanai ir nozīme, ja tu izpildi likumu, bet ja tu esi likuma pārkāpējs, tad tava apgraizīšana ir kļuvusi neapgraizīšana.</verse>
        <verse osisID='Rom.2.26'>Bet ja neapgraizītais izpildītu likuma prasības, vai tad viņa neapgraizīšana neskaitīsies apgraizīšana?</verse>
        <verse osisID='Rom.2.27'>Un vai tas, kas miesīgi neapgraizīts, bet izpilda likumu, netiesās tevi, kam ir Raksti un apgraizīšana, bet esi likuma pārkāpējs?</verse>
        <verse osisID='Rom.2.28'>Jo ne tas ir jūds, kas ārīgi ir tāds, un ne tā ir apgraizīšana, kas ir ārīgi pie miesas,</verse>
        <verse osisID='Rom.2.29'>Bet jūds ir tas, kas tāds ir slepenībā, un sirds apgraizīšana ir garā, bet ne burtā; tādam gods ir nevis no cilvēkiem, bet no Dieva.</verse>
      </chapter>
      <chapter osisID='Rom.3'>
        <verse osisID='Rom.3.1'>Kāda tad jūdiem priekšrocība vai kāds labums no apgraizīšanas?</verse>
        <verse osisID='Rom.3.2'>Katrā ziņā daudz! Vispirms tas, ka viņiem uzticēti Dieva apsolījumi.</verse>
        <verse osisID='Rom.3.3'>Kas tad, ja daži no viņiem neticēja? Vai tad dažu neticība var atcelt Dieva uzticību? Nekad ne!</verse>
        <verse osisID='Rom.3.4'>Tomēr Dievs ir patiess, bet katrs cilvēks melis, tā kā rakstīts: Tu esi taisnīgs savos vārdos un uzvarēsi, kad ar Tevi ies tiesā.</verse>
        <verse osisID='Rom.3.5'>Bet ja mūsu netaisnība izceļ Dieva taisnību, ko tad lai sakām? Vai Dievs ir netaisnīgs, ja Viņš uzliek sodu?</verse>
        <verse osisID='Rom.3.6'>(Es runāju cilvēcīgi.) Nekādā ziņā! Jo kā citādi Dievs tiesās šo pasauli?</verse>
        <verse osisID='Rom.3.7'>Bet ja manu melu dēļ Dieva patiesība kļuvusi lielāka Viņa paša godam, kāpēc tad es vēl kā grēcinieks tieku tiesāts?</verse>
        <verse osisID='Rom.3.8'>Un vai nevajadzētu darīt ļaunu, ja tam ir labas sekas (kā daži zaimodami saka, ka mēs tā mācot)? Tādu pazudināšana ir taisnīga.</verse>
        <verse osisID='Rom.3.9'>Kā tad ir? Vai mums ir priekšrocības? Nekādā ziņā, jo mēs jau pierādījām, ka visi, tiklab jūdi, kā grieķi, ir zem grēka,</verse>
        <verse osisID='Rom.3.10'>Kā rakstīts: Nav neviena taisnīga,</verse>
        <verse osisID='Rom.3.11'>Neviena, kas saprastu, neviena, kas meklētu Dievu.</verse>
        <verse osisID='Rom.3.12'>Visi novērsušies, visi kopā kļuvuši nederīgi; nav neviena, kas darītu labu, pat it neviena.</verse>
        <verse osisID='Rom.3.13'>Viņu rīkle ir atvērts kaps, ar savām mēlēm viņi runā viltību, odžu inde ir aiz viņu lūpām;</verse>
        <verse osisID='Rom.3.14'>Viņu mute ir lāstu un rūgtuma pilna;</verse>
        <verse osisID='Rom.3.15'>Viņu kājas steidzīgas asins izliešanai;</verse>
        <verse osisID='Rom.3.16'>Izpostīšana un bēdas ir viņu ceļos;</verse>
        <verse osisID='Rom.3.17'>Un miera ceļu viņi nepazīst;</verse>
        <verse osisID='Rom.3.18'>Dieva bijības nav viņu acu priekšā.</verse>
        <verse osisID='Rom.3.19'>Bet mēs zinām, ka viss, ko saka likums, ir teikts tiem, kas ir zem likuma, lai apklustu ikviena mute un lai visa pasaule kļūtu Dievam padevīga,</verse>
        <verse osisID='Rom.3.20'>Jo likuma darbi nevienu cilvēku neattaisno Viņa priekšā; likums rada grēku pazīšanu.</verse>
        <verse osisID='Rom.3.21'>Bet tagad Dieva taisnība atklājusies neatkarīgi no likuma; to apliecina bauslība un pravieši.</verse>
        <verse osisID='Rom.3.22'>Bet Dieva taisnība caur ticību uz Jēzu Kristu ir visiem un pār visiem, kas tic uz Viņu, jo nav nekādas izšķirības.</verse>
        <verse osisID='Rom.3.23'>Jo visi ir grēkojuši, un viņiem trūkst Dieva godības.</verse>
        <verse osisID='Rom.3.24'>Viņa žēlastība tos nepelnīti attaisnojusi caur atpestīšanu, kas ir Jēzū Kristū.</verse>
        <verse osisID='Rom.3.25'>Viņu Dievs nolicis tiem, kas tic, par grēku izpircēju Viņa asinīs un, piedodams iepriekšējos grēkus, parāda savu taisnību</verse>
        <verse osisID='Rom.3.26'>Dievišķā pacietībā, lai tagadējā laikā parādītos Viņa taisnība; pats būdams taisnīgs, attaisnotu to, kas tic uz Jēzu Kristu.</verse>
        <verse osisID='Rom.3.27'>Kur paliek tava dižošanās? Tā ir izslēgta. Ar kādu likumu? Darbiem? Nē, bet ar ticības likumu.</verse>
        <verse osisID='Rom.3.28'>Jo mēs esam pārliecināti, ka cilvēks tiek attaisnots ticībā bez likuma darbiem.</verse>
        <verse osisID='Rom.3.29'>Vai Dievs ir jūdiem vien? Vai nav arī pagāniem? Taču arī pagāniem!</verse>
        <verse osisID='Rom.3.30'>Jo ir tikai viens Dievs, kas attaisno caur ticību apgraizītos un neapgraizītos ticībā.</verse>
        <verse osisID='Rom.3.31'>Tātad mēs ar ticību atceļam bauslību? Nekādā ziņā, bet mēs apstiprinām bauslību.</verse>
      </chapter>
      <chapter osisID='Rom.4'>
        <verse osisID='Rom.4.1'>Ko lai sakām? Ko panāca mūsu miesīgais ciltstēvs Ābrahams?</verse>
        <verse osisID='Rom.4.2'>Jo, ja Ābrahams kļuvis taisnīgs ar saviem darbiem, tad viņam ir gods, bet ne pie Dieva.</verse>
        <verse osisID='Rom.4.3'>Jo ko saka Raksti? Ābrahams ticēja Dievam, un tas tika viņam pieskaitīts attaisnošanai.</verse>
        <verse osisID='Rom.4.4'>Bet tam, kas dara darbus, alga tiek piešķirta ne no žēlastības, bet pienākuma dēļ.</verse>
        <verse osisID='Rom.4.5'>Bet tam, kam darbu nav, bet tic uz To, kas bezdievīgo dara taisnīgu, viņa ticība tiek pieskaitīta attaisnošanai saskaņā ar Dieva žēlastības lēmumu.</verse>
        <verse osisID='Rom.4.6'>Tā arī Dāvids runā par cilvēka svētlaimību, kuram Dievs no savas labpatikas piešķir attaisnojumu neatkarīgi no darbiem.</verse>
        <verse osisID='Rom.4.7'>Svētīgi tie, kam noziegumi piedoti un grēki apklāti.</verse>
        <verse osisID='Rom.4.8'>Svētīgs tas vīrs, kuram Kungs grēku nepieskaita.</verse>
        <verse osisID='Rom.4.9'>Vai tad šī svētlaimība ir tikai apgraizītajiem, vai arī neapgraizītajiem? Ja sakām, ka Ābrahamam ticība pieskaitīta attaisnojumam,</verse>
        <verse osisID='Rom.4.10'>Tad kā tā pieskaitīta? Vai apgraizīšanā, vai tad, kad viņš nebija apgraizīts? - Ne apgraizīšanā, bet tad, kad viņš nebija apgraizīts.</verse>
        <verse osisID='Rom.4.11'>Bet apgraizīšanas zīmi viņš saņēma par apstiprinājumu attaisnojumam ticībā, kas viņam bija vēl neapgraizītam, lai viņš kļūtu visu neapgraizīto ticīgo tēvs, lai arī tiem tā tiktu pieskaitīta attaisnojumam,</verse>
        <verse osisID='Rom.4.12'>Un lai viņš būtu tēvs apgraizītajiem, bet ne tikai apgraizītajiem, bet arī tiem, kas seko ticības pēdās, tās ticības, kura bija mūsu tēvam Ābrahamam pirms apgraizīšanas.</verse>
        <verse osisID='Rom.4.13'>Jo nevis pateicoties likumam Ābrahamam un viņa pēcnācējiem dots solījums iemantot pasauli, bet pateicoties attaisnojumam ticībā.</verse>
        <verse osisID='Rom.4.14'>Jo ja tie ir mantinieki, pateicoties likumam, tad ticība būtu zaudējusi savu spēku, un solījums būtu atcelts.</verse>
        <verse osisID='Rom.4.15'>Jo likums rada dusmas. Kur nav likuma, tur nav pārkāpuma.</verse>
        <verse osisID='Rom.4.16'>Tāpēc tas nāk no ticības, lai, pateicoties žēlastībai, apsolījums būtu nodrošināts visiem pēcnācējiem, nevien tam, kas pakļauts tikai likumam, bet arī tam, kas seko ticībai, kāda bija mūsu visu tēvam Ābrahamam</verse>
        <verse osisID='Rom.4.17'>(Kā rakstīts: Es iecēlu tevi par tēvu daudzām tautām) tā Dieva priekšā, uz kuru viņš ticēja, kas mirušos atdzīvina un sauc vārdā tos, kas vēl nav, tāpat kā tos, kas ir. (1.Moz.17,5)</verse>
        <verse osisID='Rom.4.18'>Pretī cerībai cerēdams, viņš ir ticējis, ka viņš kļūs daudzu tautu tēvs, tā kā sacīts: Tādi būs tavi pēcnācēji! (1 Moz 15,5)</verse>
        <verse osisID='Rom.4.19'>Un viņš nekļuva vājš ticībā, vērodams savu pamirušo miesu, jo bija jau gandrīz simt gadu vecs, un Sāras pamirušo mātes klēpi.</verse>
        <verse osisID='Rom.4.20'>Viņš neticībā nešaubījās par Dieva apsolījumu, bet, būdams stiprs ticībā, deva Dievam godu,</verse>
        <verse osisID='Rom.4.21'>Būdams pilnīgi pārliecināts, ka to, ko solījis, Viņš spēj arī izpildīt.</verse>
        <verse osisID='Rom.4.22'>Tāpēc tas viņam pieskaitīts attaisnošanai.</verse>
        <verse osisID='Rom.4.23'>Bet nav jau rakstīts, ka viņa dēļ vien tas pieskaitīts viņam attaisnošanai.</verse>
        <verse osisID='Rom.4.24'>Bet arī mūsu dēļ, kam tas tiks pieskaitīts mūsu ticības dēļ uz To, kas uzmodināja no miroņiem mūsu Kungu Jēzu Kristu,</verse>
        <verse osisID='Rom.4.25'>Kas mūsu grēku dēļ bija nodots un mūsu attaisnošanas labad uzcēlās no miroņiem.</verse>
      </chapter>
      <chapter osisID='Rom.5'>
        <verse osisID='Rom.5.1'>Tātad mums, ticībā attaisnotajiem, ir miers ar Dievu caur mūsu Kungu Jēzu Kristu,</verse>
        <verse osisID='Rom.5.2'>Caur Viņu, pateicoties ticībai, mums ir pieeja žēlastībai, kurā mēs stāvam un dižojamies cerībā uz Dieva bērnu svētlaimību.</verse>
        <verse osisID='Rom.5.3'>Bet nevien tas: mēs gavilējam ciešanās, zinādami, ka ciešanas rada pacietību,</verse>
        <verse osisID='Rom.5.4'>Pacietība - pastāvību, pastāvība - cerību,</verse>
        <verse osisID='Rom.5.5'>Bet cerība nepamet kaunā, jo Svētais Gars, kas mums ir dots, ir ielējis Dieva mīlestību mūsu sirdīs;</verse>
        <verse osisID='Rom.5.6'>Jo kāpēc Kristus miris par mums, grēciniekiem, īstajā laikā, kad mēs vēl bijām slimi?</verse>
        <verse osisID='Rom.5.7'>Jo neviens taču nemirst par taisnīgo, par labo varbūt kāds uzņemtos mirt.</verse>
        <verse osisID='Rom.5.8'>Bet Dievs apliecina savu mīlestību uz mums, jo īstajā laikā, kamēr mēs vēl bijām grēcinieki,</verse>
        <verse osisID='Rom.5.9'>Kristus mūsu dēļ nomira. Tāpēc jo vairāk tagad, viņa asinīs taisnoti, mēs caur Viņu būsim glābti no dusmām.</verse>
        <verse osisID='Rom.5.10'>Jo ja mēs tad, kad bijām ienaidnieki, tikām izlīdzināti ar Dievu Viņa Dēla nāvē, tad jo vairāk, būdami jau izlīdzināti, mēs būsim glābti Viņa dzīvībā.</verse>
        <verse osisID='Rom.5.11'>Bet nevien tas: mēs dižojamies Dievā caur mūsu Kungu Jēzu Kristu, kurā mēs tagad esam ieguvuši izlīdzināšanu.</verse>
        <verse osisID='Rom.5.12'>Tāpēc, kā caur vienu cilvēku pasaulē nācis grēks un ar grēku - nāve, tā nāve pārgāja uz visiem cilvēkiem, jo visi viņā grēkojuši.</verse>
        <verse osisID='Rom.5.13'>Jo līdz likumam pasaulē bija grēks, bet grēks netika pieskaitīts, jo nebija likuma.</verse>
        <verse osisID='Rom.5.14'>Bet no Ādama līdz Mozum nāve valdīja arī pār tiem, kas nebija apgrēkojušies līdzīgi Ādamam, kas ir Nākamā attēls.</verse>
        <verse osisID='Rom.5.15'>Bet ar žēlastības dāvanu nav tā kā ar pārkāpumu; jo, ja viena noziedzības dēļ daudzi miruši, tad jo vairāk Dieva žēlastība un viena cilvēka, Jēzus Kristus, žēlastības dāvana pārpilnībā nākusi pār daudziem.</verse>
        <verse osisID='Rom.5.16'>Un nav ar žēlastības dāvanu tāpat kā viena grēka dēļ, jo lēmums pazudināšanai gan nācis viena grēka dēļ, bet žēlastība nākusi attaisnošanai no daudziem grēkiem.</verse>
        <verse osisID='Rom.5.17'>Jo ja viena vainas dēļ nāve kļuva valdniece caur vienu, tad jo vairāk tie, kas pārpilnībā saņēmuši žēlastības un taisnības dāvanas, būs valdnieki dzīvībā caur Vienu, Jēzu Kristu.</verse>
        <verse osisID='Rom.5.18'>Tātad, kā viena vainas dēļ pār visiem cilvēkiem nākusi pazudināšana, tā Viena taisnības dēļ pār visiem cilvēkiem nācis attaisnojums dzīvībai.</verse>
        <verse osisID='Rom.5.19'>Jo kā viena cilvēka nepaklausības dēļ daudzi kļuvuši grēcinieki, tā arī Viena paklausības dēļ daudzi kļuvuši taisnīgi.</verse>
        <verse osisID='Rom.5.20'>Bet starpā nācis likums, lai grēks ietu vairumā; bet kur pārpilnībā grēks, tur vēl lielākā pārpilnībā ir žēlastība,</verse>
        <verse osisID='Rom.5.21'>Lai, tāpat kā grēks valdījis nāvei, tā arī žēlastība caur taisnību mūžīgai dzīvei caur mūsu Kungu Jēzu Kristu.</verse>
      </chapter>
      <chapter osisID='Rom.6'>
        <verse osisID='Rom.6.1'>Ko tad lai sakām? Vai paliksim grēkā, lai vairojas žēlastība?</verse>
        <verse osisID='Rom.6.2'>Nekādā ziņā! Jo kā lai mēs, kas esam miruši grēkam, vēl tanī dzīvojam?</verse>
        <verse osisID='Rom.6.3'>Vai jūs nezināt, ka mēs visi, kas esam kristīti Jēzū Kristū, esam kristīti Viņa nāvē?</verse>
        <verse osisID='Rom.6.4'>Jo mēs kristībā līdz ar Viņu esam apbedīti nāvei, lai, kā Kristus caur Tēva godību uzcēlās no miroņiem, tāpat arī mēs dzīvotu atjaunotajā dzīvē.</verse>
        <verse osisID='Rom.6.5'>Jo ja mēs nāves līdzībā ar Viņu esam saauguši, tad reizē līdzīgi būsim arī augšāmceļoties.</verse>
        <verse osisID='Rom.6.6'>To mēs zinām, ka mūsu vecais cilvēks ticis līdzi krustā sists, lai grēcīgā miesa tiktu iznīcināta un mēs vairs nekalpotu grēkam.</verse>
        <verse osisID='Rom.6.7'>Jo kas ir miris, tas ir no grēka attaisnots.</verse>
        <verse osisID='Rom.6.8'>Bet ja mēs esam miruši līdz ar Kristu, tad mēs ticam, ka mēs arī dzīvosim kopā ar Kristu,</verse>
        <verse osisID='Rom.6.9'>Zinādami, ka Kristus, no miroņiem uzcēlies, vairs nemirst, nāve pār Viņu vairs nevaldīs.</verse>
        <verse osisID='Rom.6.10'>Jo, mirdams grēkam, Viņš ir miris reiz par visām reizēm, bet dzīvodams Viņš dzīvo Dievam.</verse>
        <verse osisID='Rom.6.11'>Tā arī jūs esiet pārliecināti, ka jūs, miruši grēkam, dzīvojat Dievam mūsu Kungā Jēzū Kristū.</verse>
        <verse osisID='Rom.6.12'>Tāpēc lai grēks vairs nevalda jūsu mirstīgajā miesā, un neklausiet tās kārībām!</verse>
        <verse osisID='Rom.6.13'>Un nedodiet arī savus locekļus grēkam kā netaisnības ieročus, bet atdodiet sevi, kas no mirušajiem kļuvuši dzīvi, Dievam un savus locekļus par taisnības ieročiem Dievam!</verse>
        <verse osisID='Rom.6.14'>Tad grēks pār jums vairs nevaldīs, jo jūs neesat padoti likumam, bet žēlastībai.</verse>
        <verse osisID='Rom.6.15'>Kā tā? Vai lai grēkojam, kad mēs neesam padoti likumam, bet žēlastībai? Nekādā ziņā!</verse>
        <verse osisID='Rom.6.16'>Vai jūs nezināt, ka jūs esat tā kalpi, kam jūs paklausībā apņematies kalpot un arī kalpojat, vai tas būtu grēkam uz nāvi, vai paklausībai uz taisnību?</verse>
        <verse osisID='Rom.6.17'>Bet paldies Dievam, ka jūs, kas bijāt grēka vergi, no sirds esat kļuvuši paklausīgi tās mācības priekšrakstiem, kurai jūs tikāt padoti.</verse>
        <verse osisID='Rom.6.18'>No grēka atbrīvoti, jūs kļuvāt taisnības kalpi.</verse>
        <verse osisID='Rom.6.19'>Jūsu miesas vājības dēļ es runāju to, kas ir cilvēcīgi: kā jūs savus miesas locekļus bijāt nodevuši netiklības un netaisnības, un atkal netaisnības kalpībai, tā tagad atdodiet savus locekļus taisnības kalpošanai, lai kļūtu svēti!</verse>
        <verse osisID='Rom.6.20'>Jo kamēr jūs bijāt grēka vergi, jums trūka taisnības.</verse>
        <verse osisID='Rom.6.21'>Un kādus augļus jūs toreiz ieguvāt par to, no kā tagad kaunaties? Jo viņu gals ir nāve.</verse>
        <verse osisID='Rom.6.22'>Bet tagad, kad jūs esat atbrīvoti no grēka un kļuvuši Dieva kalpi, jūsu ieguvums ir svēttapšana, un tās gala mērķis ir mūžīgā dzīve.</verse>
        <verse osisID='Rom.6.23'>Jo grēka alga ir nāve, bet Dieva dāvana ir mūžīgā dzīve mūsu Kungā Jēzū Kristū.</verse>
      </chapter>
      <chapter osisID='Rom.7'>
        <verse osisID='Rom.7.1'>Vai jūs, brāļi, nezināt (jo es runāju tiem, kas zina likumu), ka likums valda pār cilvēku tik ilgi, kamēr viņš dzīvo?</verse>
        <verse osisID='Rom.7.2'>Tā - precēta sieva ir saistīta ar likumu, kamēr vīrs dzīvs, bet ja viņas vīrs miris, tad viņa ir brīva no likuma, kas saistīja ar vīru.</verse>
        <verse osisID='Rom.7.3'>Tāpēc, kamēr vīrs dzīvs, tā sauksies laulības pārkāpēja, ja biedrosies ar citu vīru; bet pēc viņas vīra nāves tā ir brīva no likuma saistībām ar vīru, un viņa nebūs laulības pārkāpēja, ja tā dzīvos ar citu vīru.</verse>
        <verse osisID='Rom.7.4'>Tātad, mani brāļi, Kristus miesa arī jūs ir nomērdējusi likumam, lai jūs piederētu Citam, Tam, kas no miroņiem uzcēlies, lai mēs nestu augļus Dievam.</verse>
        <verse osisID='Rom.7.5'>Jo kamēr mēs dzīvojām miesā, likuma atklātās grēcīgās kaislības darbojās mūsu locekļos, lai mēs nestu augļus nāvei.</verse>
        <verse osisID='Rom.7.6'>Bet tagad mēs esam atbrīvoti no nāves likuma, kurā tikām turēti, lai kalpotu jaunā garā, bet ne  novecojušam burtam.</verse>
        <verse osisID='Rom.7.7'>Ko tad lai sakām? Vai likums ir grēks? Nekādā ziņā! Bet es grēka nepazītu, ja nebūtu likuma, jo es nezinātu, kas ir iekāre, ja likums nesacītu: Tev nebūs iekārot!</verse>
        <verse osisID='Rom.7.8'>Bet grēks, izmantojot izdevību, caur likumu, modināja manī visas iekāres; jo bez likuma grēks būtu miris;</verse>
        <verse osisID='Rom.7.9'>Es gan kādreiz dzīvoju bez likuma, bet, kad nāca likums, grēks atdzīvojās;</verse>
        <verse osisID='Rom.7.10'>Turpretī es nomiru. Tā izrādījās, ka likums, kas bija domāts dzīvei, man atnesa nāvi.</verse>
        <verse osisID='Rom.7.11'>Jo grēks, izmantojot izdevību, caur likumu mani pievīla un tā nonāvēja mani.</verse>
        <verse osisID='Rom.7.12'>Likums gan ir svēts, un bauslība ir svēta un taisnīga, un laba.</verse>
        <verse osisID='Rom.7.13'>Vai tad tas, kas labs, man atnesis nāvi? Nekādā ziņā! Bet grēks, lai parādītos kā grēks, izmantodams labo, man atnesa nāvi, lai grēks, pateicoties likumam, kļūtu pār mēru grēcīgs.</verse>
        <verse osisID='Rom.7.14'>Jo mēs zinām, ka likums ir garīgs, bet es, grēkam pārdots, esmu miesīgs.</verse>
        <verse osisID='Rom.7.15'>Es nesaprotu, ko daru: jo es nedaru labu, ko gribu, bet es daru ļaunu, ko ienīstu.</verse>
        <verse osisID='Rom.7.16'>Bet ja es daru to, ko negribu, tad es piekrītu likumam, ka tas ir labs.</verse>
        <verse osisID='Rom.7.17'>Bet tagad jau ne es to daru, bet grēks, kas manī mājo.</verse>
        <verse osisID='Rom.7.18'>Jo es zinu, ka labais manī, tas ir, manā miesā, nemājo. Man ir tieksme labu gribēt, bet labā izpildīšanu es sevī neatrodu.</verse>
        <verse osisID='Rom.7.19'>Jo es nedaru labo, ko vēlos, bet daru ļauno, ko nevēlos.</verse>
        <verse osisID='Rom.7.20'>Bet ja es daru to, ko nevēlos, tad jau ne es to daru, bet grēks, kas manī mājo.</verse>
        <verse osisID='Rom.7.21'>Tātad es atrodu likumu, kas tad, kad gribu labu darīt, tuvojas man ar ļaunu:</verse>
        <verse osisID='Rom.7.22'>Jo iekšējais cilvēks priecājas par Dieva likumu,</verse>
        <verse osisID='Rom.7.23'>Bet citu likumu es redzu savos locekļos. Tas karo pret mana prāta likumu un pakļauj mani grēka likumam, kas ir manos locekļos.</verse>
        <verse osisID='Rom.7.24'>Es, nelaimīgais cilvēks! Kas mani atbrīvos no šīs nāvi nesējas miesas?</verse>
        <verse osisID='Rom.7.25'>Dieva žēlastība caur mūsu Kungu Jēzu Kristu! Tātad ar prātu es kalpoju Dieva likumam, bet ar miesu - grēka likumam.</verse>
      </chapter>
      <chapter osisID='Rom.8'>
        <verse osisID='Rom.8.1'>Tāpēc tiem, kas nedzīvo saskaņā ar miesu, kas ir Jēzū Kristū, tagad vairs nav nekādas pazudināšanas.</verse>
        <verse osisID='Rom.8.2'>Jo dzīvības gara likums Kristū Jēzū mani atbrīvojis no grēka un nāves likuma.</verse>
        <verse osisID='Rom.8.3'>Jo ko nespēja likums, kas miesas dēļ bija nevarīgs, to padarīja Dievs, sūtīdams savu Dēlu grēcīgās miesas veidā un grēka dēļ, kas bija miesā; viņš grēku pazudināja,</verse>
        <verse osisID='Rom.8.4'>Lai likuma taisnība izpildītos mūsos, kas dzīvojam saskaņā ar garu, bet ne saskaņā ar miesu.</verse>
        <verse osisID='Rom.8.5'>Jo tie, kas dzīvo saskaņā ar miesu, tiecas pēc tā, kas miesīgs, bet kas saskaņā ar garu, tie cenšas pēc garīgā.</verse>
        <verse osisID='Rom.8.6'>Jo miesas tieksme ir nāve; bet gara tieksme - dzīvība un miers.</verse>
        <verse osisID='Rom.8.7'>Jo miesas gudrība ir naidīga Dievam; tā nepakļaujas Dieva likumam, nedz tā to spēj.</verse>
        <verse osisID='Rom.8.8'>Un miesas cilvēki nevar Dievam patikt.</verse>
        <verse osisID='Rom.8.9'>Bet jūs neesat miesā, bet garā, ja tikai Dieva gars jūsos mājo. Bet ja kam Kristus gara nav, tas nav Viņa.</verse>
        <verse osisID='Rom.8.10'>Bet ja Kristus ir jūsos, tad miesa grēka dēļ gan mirusi, bet gars dzīvo attaisnojuma dēļ.</verse>
        <verse osisID='Rom.8.11'>Bet ja Viņa gars, kas uzmodināja Jēzu no miroņiem, mājo jūsos, tad Viņš, kas uzmodināja Jēzu Kristu no miroņiem, dzīvas darīs arī jūsu mirstīgās miesas tā Gara dēļ, kas jūsos mājo.</verse>
        <verse osisID='Rom.8.12'>Tāpēc, brāļi, mēs neesam parādnieki miesai, lai dzīvotu saskaņā ar miesu.</verse>
        <verse osisID='Rom.8.13'>Jo ja jūs saskaņā ar miesu dzīvosiet, tad mirsiet; bet ja jūs miesas darbus garā mērdēsiet, tad dzīvosiet.</verse>
        <verse osisID='Rom.8.14'>Jo visi, ko vada Dieva gars, ir Dieva bērni.</verse>
        <verse osisID='Rom.8.15'>Jo jūs neesat saņēmuši verdzības garu, lai jūs atkal bītos, bet jūs saņēmāt pieņemtā bērna garu, kurā mēs sucam: Abba (Tēvs).</verse>
        <verse osisID='Rom.8.16'>Un pats Gars apliecina mūsu garam, ka mēs esam Dieva bērni.</verse>
        <verse osisID='Rom.8.17'>Bet ja esam bērni, tad arī mantinieki, pat Dieva mantinieki un Kristus līdzmantinieki; tik tiešām, ja mēs līdzi ciešam, tad līdzi tiksim arī pagodināti.</verse>
        <verse osisID='Rom.8.18'>Un es esmu pārliecināts, ka tagadējā laika ciešanas nav salīdzināšanas cienīgas ar nākotnes godību, kas parādīsies mūsos.</verse>
        <verse osisID='Rom.8.19'>Jo arī radība ilgodamās gaida Dieva bērnu parādīšanos.</verse>
        <verse osisID='Rom.8.20'>Jo radība pakļauta iznīcībai ne savas patikas dēļ, bet tā dēļ, kas to pakļāva, dodams cerību,</verse>
        <verse osisID='Rom.8.21'>Ka arī pati radība tiks atbrīvota no iznīcības verdzības, lai iegūtu Dieva bērnu godības brīvību.</verse>
        <verse osisID='Rom.8.22'>Mēs taču zinām, ka visa radība nopūšas un vaimanā līdz pat šai dienai;</verse>
        <verse osisID='Rom.8.23'>Un nevien tā, bet arī mēs paši, kam ir gara pirmtiesības. Arī mēs sevī nopūšamies, gaidīdami Dieva bērnu tiesības mūsu miesas atpestīšanai.</verse>
        <verse osisID='Rom.8.24'>Jo cerībā mēs esam pestīti. Bet cerība, kas redzama, nav cerība, jo kas gan cer uz to, ko kāds redz?</verse>
        <verse osisID='Rom.8.25'>Bet ja ceram uz ko neredzēdami, tad to ar pacietību gaidām.</verse>
        <verse osisID='Rom.8.26'>Tāpat arī Gars nāk palīgā mūsu vājībai, jo ko no Dieva jālūdz, kā nākas, to mēs nezinām; bet Gars pats aizlūdz par mums neizsakāmās nopūtās.</verse>
        <verse osisID='Rom.8.27'>Bet Viņš, kas pēta sirdis, zina, ko Gars vēlas, jo Viņš saskaņā ar Dievu aizlūdz par svētajiem.</verse>
        <verse osisID='Rom.8.28'>Un mēs zinām, ka tiem, kas mīl Dievu, viss nāk par labu, tiem, kas saskaņā ar lēmumu ir aicināti kļūt par svētajiem.</verse>
        <verse osisID='Rom.8.29'>Jo kurus Viņš iepriekš pazina, tos arī iepriekš nozīmēja kļūt līdzīgiem sava Dēla attēlam, lai Viņš būtu pirmdzimtais starp daudziem brāļiem.</verse>
        <verse osisID='Rom.8.30'>Bet kurus Viņš iepriekš nolēma, tos arī aicināja; un kurus aicināja, tos arī attaisnoja; bet kurus attaisnoja, tos arī pagodināja.</verse>
        <verse osisID='Rom.8.31'>Ko lai vēl par to sakām? Ja Dievs par mums, kas ir pret mums?</verse>
        <verse osisID='Rom.8.32'>Viņš pats savu Dēlu nav saudzējis, bet par mums visiem To atdevis, kā tad Viņš līdz ar To nebūtu mums visu dāvinājis?</verse>
        <verse osisID='Rom.8.33'>Kas apsūdzēs Dieva izredzētos? Dievs ir tas, kas attaisno.</verse>
        <verse osisID='Rom.8.34'>Kas ir tas, kas pazudina? Jēzus Kristus, kas nomira, vēl vairāk, kas augšāmcēlies, kas atrodas pie Dieva labās rokas, aizstāv mūs.</verse>
        <verse osisID='Rom.8.35'>Kas tad mūs spēj šķirt no Kristus mīlestības? Vai bēdas vai apspiešanas, vai bads, vai kailums, vai briesmas, vai vajāšanas, vai zobens?</verse>
        <verse osisID='Rom.8.36'>(Ir tā, kā rakstīts: Tevis dēļ mēs ciešam nāvi augu dienu; mūs uzskata līdzīgus kaujamām avīm.) (Ps 43,24)</verse>
        <verse osisID='Rom.8.37'>Bet visumā mēs uzvaram Viņa dēļ, kas mūs mīlējis.</verse>
        <verse osisID='Rom.8.38'>Es esmu drošs, ka ne nāve, ne dzīvība, ne eņģeļi, ne valdības, ne varas, ne tagadējais, ne nākamais, ne spēki,</verse>
        <verse osisID='Rom.8.39'>Ne augstums, ne dziļums un neviena cita radība nespēs mūs šķirt no Dieva mīlestības, kas ir mūsu Kungā Jēzū Kristū.</verse>
      </chapter>
      <chapter osisID='Rom.9'>
        <verse osisID='Rom.9.1'>Es runāju patiesību Kristū, es nemeloju; mana sirdsapziņa dod liecību Svētajā Garā,</verse>
        <verse osisID='Rom.9.2'>Ka man ir lielas skumjas un nepārtrauktas sāpes manā sirdī.</verse>
        <verse osisID='Rom.9.3'>Es vēlētos, ka Kristus mani atmestu manu brāļu dēļ, kas miesīgi ir mani ciltsbrāļi,</verse>
        <verse osisID='Rom.9.4'>Kuri ir izraēlieši, kam pieder pieņemto bērnu tiesības un godība, un derība, un bauslība, un dievkalpojumi, un apsolījumi,</verse>
        <verse osisID='Rom.9.5'>Un tēvi, un no kuriem pēc miesas cēlies Kristus, kas mūžīgi ir augsti teicams Dievs. Amen.</verse>
        <verse osisID='Rom.9.6'>Bet nav tā, it kā Dieva solījumi būtu zaudējuši spēku. Jo ne visi, kas no izraēliešiem cēlušies, ir izraēlieši.</verse>
        <verse osisID='Rom.9.7'>Un ne visi Ābrahama pēcnācēji ir arī bērni, bet no Īzāka tev tiks aicināti pēcnācēji;</verse>
        <verse osisID='Rom.9.8'>Tas ir: ne mirstīgie bērni ir Dieva bērni, bet apsolīšanas bērni tiek ieskaitīti pēcnācējos.</verse>
        <verse osisID='Rom.9.9'>Jo šie ir apsolīšanas vārdi: Ap šo laiku es nākšu, un Sārai būs dēls. (1.Moz.18,10)</verse>
        <verse osisID='Rom.9.10'>Un ne tikai viņai, bet arī Rebeka kļuva grūta no vienas kopdzīves ar mūsu tēvu Īzāku.</verse>
        <verse osisID='Rom.9.11'>Un iekams dēli bija dzimuši vai ko labu vai ļaunu darījuši, (lai Dieva lēmums attiecībā uz izvēli nemainītos)</verse>
        <verse osisID='Rom.9.12'>Ne darbu dēļ, bet Aicinātāja gribas dēļ viņai bija sacīts, ka vecākais kalpos jaunākajam,</verse>
        <verse osisID='Rom.9.13'>Kā rakstīts: Jēkabu es mīlēju, bet Ezavu es ienīdu.</verse>
        <verse osisID='Rom.9.14'>Ko tad lai sakām? Vai Dievs rīkojas netaisnīgi? Nekādā ziņā!</verse>
        <verse osisID='Rom.9.15'>Jo Mozum Viņš saka: Es apžēlošu to, kuru gribu apžēlot; un es parādīšu žēlsirdību tam, kam vēlos būt žēlsirdīgs.</verse>
        <verse osisID='Rom.9.16'>Tāpēc tas nav atkarīgs no vēlēšanās nedz no skriešanas, bet no Dieva, kas apžēlojas.</verse>
        <verse osisID='Rom.9.17'>Jo Raksti saka faraonam: Tāpēc es tevi iecēlu, lai pie tevis parādītu savu spēku un lai mans vārds tiktu pasludināts visai pasaulei.</verse>
        <verse osisID='Rom.9.18'>Tātad, kuru Viņš grib, to Viņš apžēlo, un kuram grib, tam nocietina sirdi.</verse>
        <verse osisID='Rom.9.19'>Tu varbūt sacīsi man: ko tad viņš vēl pārmet? Jo kas spēj pretoties Viņa prātam?</verse>
        <verse osisID='Rom.9.20'>Ak cilvēk, kas tu esi, ka gribi ar Dievu tiesāties? Vai veidols saka tēlniekam: Kāpēc tu mani esi tā veidojis?</verse>
        <verse osisID='Rom.9.21'>Un vai podniekam nav varas no tās pašas vielas darināt vienu trauku godam, bet citu negodam?</verse>
        <verse osisID='Rom.9.22'>Bet kas tad, ja Dievs, gribēdams parādīt savas dusmas un zināmu darīt savu varu, lielā pacietībā bija iecietīgs pret dusmības traukiem, kas bija padoti pazušanai,</verse>
        <verse osisID='Rom.9.23'>Lai apžēlošanas traukiem, kurus viņš sagatavojis godībai, atklātu savu godības bagātību?</verse>
        <verse osisID='Rom.9.24'>Par tādiem Viņš mūs aicinājis ne tikai no jūdiem, bet arī no pagāniem,</verse>
        <verse osisID='Rom.9.25'>Kā Viņš Oseja grāmatā saka: Es saukšu par savu tautu to, kas nav mana tauta, un nemīļoto par mīļoto, un neapžēloto par apžēloto.</verse>
        <verse osisID='Rom.9.26'>Un notiks, ka tanī vietā, kur bija pateikts: Jūs neesat mana tauta, ka tur viņi tiks saukti par dzīvā Dieva bērniem. (Os.1,10; 2,24)</verse>
        <verse osisID='Rom.9.27'>Bet Isajs izsaucas par Izraēli: Ja Izraēļa bērnu skaits būtu kā jūras smiltis, tad tikai atliekas tiks izglābtas.</verse>
        <verse osisID='Rom.9.28'>Jo Viņš savu vārdu izpildīs steidzīgi un taisnīgi, jā, Kungs izpildīs savu vārdu ar steigu virs zemes. (Is.10,22)</verse>
        <verse osisID='Rom.9.29'>Kā jau Isajs iepriekš pateicis: Ja Kungs Sabaots nebūtu atstājis mums sēklu, mēs būtu kļuvuši kā Sodoma un līdzinātos Gomorai.</verse>
        <verse osisID='Rom.9.30'>Ko tad lai sakām? Pagāni, kas necentās pēc attaisnošanas, iemantoja attaisnošanu, proti, attaisnošanu, kas iziet no ticības.</verse>
        <verse osisID='Rom.9.31'>Turpretī Izraēlis, kas dzinās pēc attaisnošanas likuma, attaisnošanu likumā nesasniedza.</verse>
        <verse osisID='Rom.9.32'>Kāpēc? Tāpēc, ka nemeklēja ticībā, bet ar darbiem; viņi atsitās pret piedauzības akmeni,</verse>
        <verse osisID='Rom.9.33'>Kā rakstīts: Lūk, es nolieku Sionā piedauzības akmeni un apgrēcības klinti, un katrs, kas uz Viņu tic, kaunā nepaliks. (Is 8,14; 23,16)</verse>
      </chapter>
      <chapter osisID='Rom.10'>
        <verse osisID='Rom.10.1'>Brāļi, manas sirds vēlēšanās un aizlūgums pie Dieva ir par viņiem, lai viņi tiktu pestīti.</verse>
        <verse osisID='Rom.10.2'>Jo es viņiem liecinu, ka viņiem ir centība uz Dievu, bet nav izpratnes.</verse>
        <verse osisID='Rom.10.3'>Pārprazdami Dieva taisnību un cenzdamies nostiprināt savu, viņi nepakļāvās Dieva taisnībai.</verse>
        <verse osisID='Rom.10.4'>Jo likuma gala mērķis ir Kristus, kas katram ticīgajam sagādā attaisnojumu.</verse>
        <verse osisID='Rom.10.5'>Jo Mozus raksta: katrs cilvēks, kas izpildīs likuma taisnību, dzīvos tanī.</verse>
        <verse osisID='Rom.10.6'>Bet taisnība, kas nāk no ticības, saka tā: Nesaki savā sirdī: kas uzkāps debesīs, tas ir, lai novestu Kristu,</verse>
        <verse osisID='Rom.10.7'>Vai arī: kas nokāps bezdibenī, tas ir, lai atsauktu Kristu no miroņiem!</verse>
        <verse osisID='Rom.10.8'>Bet ko saka Raksti? Vārds ir tuvu, tavā mutē un tavā sirdī; tas ir ticības vārds, ko mēs sludinām.</verse>
        <verse osisID='Rom.10.9'>Jo, ja tu ar savu muti atzīsi Kungu Jēzu un savā sirdī ticēsi, ka Dievs Viņu uzmodinājis no miroņiem, tad būsi pestīts.</verse>
        <verse osisID='Rom.10.10'>Jo sirdī ticam, lai panāktu attaisnošanu, bet ar muti apliecinām, lai panāktu pestīšanu.</verse>
        <verse osisID='Rom.10.11'>Jo Raksti saka: Katrs, kas uz Viņu tic, nepaliks kaunā. (Is.28,16)</verse>
        <verse osisID='Rom.10.12'>Un nav izšķirības starp jūdu un grieķi, jo tas pats Kungs pār visiem, bagāts visiem, kas Viņu piesauc.</verse>
        <verse osisID='Rom.10.13'>Jo katrs, kas piesauks Kunga vārdu, tiks pestīts. (Jl.2,32; Apd.2,21)</verse>
        <verse osisID='Rom.10.14'>Bet kā tie piesauks to, kam nav ticējuši? Vai kā lai tic uz to, par ko nav dzirdējuši? Bet kā lai dzird bez sludinātāja?</verse>
        <verse osisID='Rom.10.15'>Bet kā lai sludina bez sūtības? Ir rakstīts: Cik tīkamas to kājas, kas sludina mieru, kas sludina labu!</verse>
        <verse osisID='Rom.10.16'>Bet ne visi ir paklausīgi evaņģēlijam. Jo Isajs saka: Kungs, kas ir ticējis tam, ko no mums dzirdējis?</verse>
        <verse osisID='Rom.10.17'>Tātad ticība nāk no dzirdēšanas, bet dzirdētais - caur Kristus vārdu.</verse>
        <verse osisID='Rom.10.18'>Bet es saku: Vai viņi nav dzirdējuši? Un taču pār visu zemi ir atskanējusi viņu balss un līdz zemeslodes robežām viņu vārdi. (Ps 18)</verse>
        <verse osisID='Rom.10.19'>Bet es jautāju: Vai Izraēlis nesaprata? Mozus pirmais saka: Es jūs novedīšu līdz skaudībai pret vienu netautu, es jūs ievedīšu dusmās pret nesaprātīgu tautu. (5 Moz 32,21)</verse>
        <verse osisID='Rom.10.20'>Bet Isajs uzdrošinās sacīt: Tie, kas mani nemeklēja, atrada mani; es atklāti parādījos tiem, kas pēc manis nevaicāja. (Is 65,1)</verse>
        <verse osisID='Rom.10.21'>Bet Izraēlim viņš saka: Augu dienu es stiepu savas rokas pretim neticīgai un stūrgalvīgai tautai. (Is 65,2)</verse>
      </chapter>
      <chapter osisID='Rom.11'>
        <verse osisID='Rom.11.1'>Tātad es jautāju: Vai Dievs savu tautu ir atmetis? - Nekādā ziņā; jo arī es esmu izraēlietis, Ābrahama pēcnācējs, no Benjamīna cilts.</verse>
        <verse osisID='Rom.11.2'>Dievs nav atmetis savu tautu, kuru Viņš iepriekš bija izredzējis. Vai jūs nezināt, ko Raksti saka par Eliju, kā viņš žēlojās Dievam par Izraēli?</verse>
        <verse osisID='Rom.11.3'>Kungs, tie nogalināja Tavus praviešus, viņi nopostīja Tavus altārus, un es esmu viens atlicis, un viņi tiecas pēc manas dzīvības.</verse>
        <verse osisID='Rom.11.4'>Bet ko saka viņam Dieva atbilde? - Es atstāju sev septiņus tūkstošus vīru, kas savus ceļus nav locījuši Baala priekšā.</verse>
        <verse osisID='Rom.11.5'>Tā arī šinī laikā izglābts ir atlikums saskaņā ar žēlastības izvēli.</verse>
        <verse osisID='Rom.11.6'>Bet ja no žēlastības, tad jau ne darbu dēļ, citādi žēlastība nebūtu žēlastība.</verse>
        <verse osisID='Rom.11.7'>Kā tad ir? - Pēc kā tiecās Izraēlis, to viņš nav sasniedzis, tikai izredzētie to sasniedza, bet pārējie palika apstulbināti,</verse>
        <verse osisID='Rom.11.8'>Kā rakstīts: Dievs deva viņiem truluma garu: acis, lai neredzētu, un ausis, lai nedzirdētu līdz pat šai dienai.</verse>
        <verse osisID='Rom.11.9'>Un Dāvids saka: Viņu galds lai tiem kļūst par slazdu un cilpu, un apgrēcību, un atmaksu.</verse>
        <verse osisID='Rom.11.10'>Viņu acis lai tiek aptumšotas, ka tie neredzētu, un viņu muguras liec vienmēr!</verse>
        <verse osisID='Rom.11.11'>Tātad es jautāju: Vai viņi tā klupuši, lai kristu? Nekādā ziņā; bet viņu grēka dēļ pestīšana nākusi pagāniem, lai viņi ar tiem sacenstos.</verse>
        <verse osisID='Rom.11.12'>Bet ja viņu grēks ir pasaulei bagātība, un viņu mazais skaits pagāniem ieguvums, tad jo vairāk viņu pilnskaits.</verse>
        <verse osisID='Rom.11.13'>Un jums, pagāniem, es saku: Kamēr es esmu pagānu apustulis, es savu kalpošanu pagodināšu,</verse>
        <verse osisID='Rom.11.14'>Kaut kādā veidā pamudinādams savus ciltsbrāļus uz sacensību un dažus no viņiem izglābdams.</verse>
        <verse osisID='Rom.11.15'>Ja jau viņu atmešana ir izlīdzināšana pasaulei, kas tad būs pieņemšana, ja ne atdzīvināšana no mirušiem?</verse>
        <verse osisID='Rom.11.16'>Ja pirmupuris ir svēts, tad arī visa mīkla, un ja sakne ir svēta, tad arī zari.</verse>
        <verse osisID='Rom.11.17'>Bet ja daži zari nolauzti un tu, meža olīvkoka atvase, esi uzpotēta to vietā un esi kļuvusi olīvkoka saknes un sulas līdzdalībniece,</verse>
        <verse osisID='Rom.11.18'>Tad nelielies zaru priekšā! Bet ja lielies, tad zini, ka ne tu nes sakni, bet sakne tevi!</verse>
        <verse osisID='Rom.11.19'>Tu varbūt sacīsi: Zari tika nolauzti, lai mani uzpotētu.</verse>
        <verse osisID='Rom.11.20'>Labi! Tie nolauzti neticības dēļ, bet tu stāvi, pateicoties ticībai; neesi augstprātīgs, bet bijīgs!</verse>
        <verse osisID='Rom.11.21'>Jo ja Dievs nav saudzējis dabiskos zarus, tad taču arī tevi nesaudzēs.</verse>
        <verse osisID='Rom.11.22'>Tāpēc vēro Dieva labumu un bardzību: bardzību pret tiem, kas krituši, bet pret sevi Dieva labumu, ja tu labajā pastāvēsi, citādi arī tevi nocirtīs.</verse>
        <verse osisID='Rom.11.23'>Bet arī tie tiks uzpotēti, ja viņi nepaliks savā neticībā, jo Dievs ir spējīgs viņus atkal uzpotēt.</verse>
        <verse osisID='Rom.11.24'>Jo ja tu esi nocirsts no meža olīvkoka, kam pēc dabas piederi, un pret dabu uzpotēts labajam olīvkokam, tad jo vairāk tie, kas attiecīgi savai dabai tiek uzpotēti savam olīvkokam.</verse>
        <verse osisID='Rom.11.25'>Bet es jūs, brāļi, negribu atstāt neziņā par šo noslēpumu (lai jūs nekļūtu iedomīgi), ka viena Izraēļa daļa skarta ar aklumu, līdz kamēr tautu visums būs iegājis.</verse>
        <verse osisID='Rom.11.26'>Un tā viss Izraēlis tiktu glābts, kā rakstīts: No Siona nāks Glābējs un novērsīs bezdievību no Jēkaba.</verse>
        <verse osisID='Rom.11.27'>Un šī ir mana derība ar viņiem, ka es piedošu viņu grēkus. (Is.59,20)</verse>
        <verse osisID='Rom.11.28'>Attiecībā uz evaņģēliju viņi ir ienaidnieki jūsu dēļ, bet kas attiecas uz izredzēšanu, viņi ir vismīļie sentēvu dēļ.</verse>
        <verse osisID='Rom.11.29'>Jo žēlastības dāvanas un aicinājumu Dievs nenožēlo.</verse>
        <verse osisID='Rom.11.30'>Jo kā arī jūs kādreiz neticējāt Dievam, bet tagad esat ieguvuši žēlsirdību viņu neticības dēļ,</verse>
        <verse osisID='Rom.11.31'>Tā arī viņi neticēja jūsu apžēlošanai, lai paši iegūtu apžēlošanu.</verse>
        <verse osisID='Rom.11.32'>Jo Dievs visu ieslēdzis neticībā, lai visus apžēlotu.</verse>
        <verse osisID='Rom.11.33'>Ak, kāds ir Dieva gudrības un zināšanas bagātību dziļums! Cik neizprotami ir Viņa lēmumi un neizdibināmi Viņa ceļi!</verse>
        <verse osisID='Rom.11.34'>Jo kas gan ir izpratis Dieva prātu, vai kas bijis Viņa padomdevējs?</verse>
        <verse osisID='Rom.11.35'>Vai kas Viņam iepriekš ko devis, lai saņemtu atlīdzinājumu?</verse>
        <verse osisID='Rom.11.36'>Jo no Viņa un caur Viņu, un Viņā ir viss. Viņam lai gods mūžīgi! Amen.</verse>
      </chapter>
      <chapter osisID='Rom.12'>
        <verse osisID='Rom.12.1'>Tāpēc, brāļi, Dieva žēlsirdības dēļ es jūs lūdzu: nododiet savas miesas par dzīvu, svētu, Dievam patīkamu upuri, lai tas būtu jūsu garīgais dievkalpojums!</verse>
        <verse osisID='Rom.12.2'>Un nepiemērojieties šai pasaulei, bet pārvērtieties, atjaunodamies savā garā, lai jūs saprastu, kāds ir Dieva prāts, kas labs un patīkams, un pilnīgs!</verse>
        <verse osisID='Rom.12.3'>Jo, pateicoties žēlastībai, kas man dota, es visiem starp jums saku: Nedomājiet par sevi augstāk, nekā pienākas domāt, bet domājiet saprātīgi saskaņā ar to ticības mēru, kādu katram Dievs piešķīris.</verse>
        <verse osisID='Rom.12.4'>Un kā mūsu ķermenī ir daudz locekļu, bet ne visiem locekļiem tas pats uzdevums,</verse>
        <verse osisID='Rom.12.5'>Tāpat mēs daudzi esam viens ķermenis Kristū, bet atsevišķi mēs esam viens otra locekļi.</verse>
        <verse osisID='Rom.12.6'>Bet mums ir dāvanas, kas mums dotas attiecīgi žēlastībai, un tās ir dažādas: paraviešu dāvanas, kuras izmantojamas saskaņā ar ticību,</verse>
        <verse osisID='Rom.12.7'>Kalpošanas pienākums, kas jāpilda kalpojot, mācīšanas - mācot;</verse>
        <verse osisID='Rom.12.8'>Kas sludinātājs, lai sludina, kas dala dāvanas, lai dara to vientiesīgi, kas ir priekšnieks, lai pilda rūpīgi, kas strādā žēsirdības darbu, lai dara to ar prieku!</verse>
        <verse osisID='Rom.12.9'>Mīlestībai jābūt neliekuļotai. Nīzdami ļaunu, pastāviet labajā!</verse>
        <verse osisID='Rom.12.10'>Brāļu mīlestībā mīliet viens otru, godbijībā pārsteidziet cits citu!</verse>
        <verse osisID='Rom.12.11'>Neesiet kūtri centībā, esiet dedzīgi garā, kalpojiet Kungam!</verse>
        <verse osisID='Rom.12.12'>Esiet priecīgi cerībā, pacietīgi bēdās, pastāvīgi lūgšanā!</verse>
        <verse osisID='Rom.12.13'>Ņemiet līdzdalību svēto vajadzībās, centieties būt viesmīlīgi!</verse>
        <verse osisID='Rom.12.14'>Svētiet tos, kas jūs vajā, svētiet, bet nelādiet!</verse>
        <verse osisID='Rom.12.15'>Priecājieties ar priecīgajiem, raudiet ar tiem, kas raud!</verse>
        <verse osisID='Rom.12.16'>Esiet savstarpēji vienprātīgi! Neesiet augstprātīgi, bet pazemojieties ar pazemīgajiem! Neesiet pārgudri paši sevī!</verse>
        <verse osisID='Rom.12.17'>Nevienam ļaunu ar ļaunu neatmaksādami, sekmējiet labu nevien Dievam, bet arī visu cilvēku priekšā!</verse>
        <verse osisID='Rom.12.18'>Ja iespējams, ieturiet mieru ar visiem cilvēkiem, cik tas no jums atkarīgs!</verse>
        <verse osisID='Rom.12.19'>Vismīļie, neatriebieties jūs paši, bet dodiet vietu dusmām, par kurām rakstīts: Man pieder atriebšana, es atmaksāšu, saka Kungs.</verse>
        <verse osisID='Rom.12.20'>Bet ja tavs ienaidnieks ir izsalcis, paēdini viņu, ja viņš cieš slāpes, dod viņam dzert! To darīdams, tu sakrāsi uz viņa galvas kvēlojošas ogles.</verse>
        <verse osisID='Rom.12.21'>Ļaunums nedrīkst tevi uzvarēt, bet tu uzvari ļaunumu ar labu!</verse>
      </chapter>
      <chapter osisID='Rom.13'>
        <verse osisID='Rom.13.1'>Katrs cilvēks lai ir padots priekšniecības varai, jo nav varas, kā tikai no Dieva; un tā, kas ir, ir Dieva iecelta.</verse>
        <verse osisID='Rom.13.2'>Tāpēc, kas pretojas priekšniecībai, pretojas Dieva rīcībai; bet tie, kas pretojas, paši sev sagādā pazudināšanu.</verse>
        <verse osisID='Rom.13.3'>Jo priekšnieki nav atbaidīšanai no laba, bet no ļauna. Bet ja tu gribi, ka tev priekšniecības nevajadzētu bīties, dari labu un tu saņemsi tās uzslavu,</verse>
        <verse osisID='Rom.13.4'>Jo tā ir Dieva kalpone tavā labā. Bet ja tu dari ļaunu, tad bīsties, jo velti tā zobenu nenēsā. Viņa ir Dieva kalpone, atriebēja tā sodīšanai, kas dara ļaunu.</verse>
        <verse osisID='Rom.13.5'>Tātad nepieciešami esiet paklausīgi ne tikai soda dēļ, bet arī sirdsapziņas dēļ.</verse>
        <verse osisID='Rom.13.6'>Tāpēc jūs arī maksājat nodokļus, jo viņi, būdami Dieva kalpi, kalpo šim nolūkam.</verse>
        <verse osisID='Rom.13.7'>Tātad atdodiet katram, kas kam pienākas: nodokli, kam pienākas nodoklis; muitu, kam pienākas muita; bijību, kam nākas bijība; godu, kam nākas gods!</verse>
        <verse osisID='Rom.13.8'>Nepalieciet nevienam nekā parādā, kā tikai savstarpējo mīlestību, jo, kas mīl savu tuvāko, tas izpilda likumu.</verse>
        <verse osisID='Rom.13.9'>Jo: tev nebūs laulību pārkāpt, tev nebūs nokaut, tev nebūs zagt, tev nebūs nepatiesu liecību dot, tev nebūs iekārot, kā arī visi citi baušļi ir ietverti šajos vārdos: Tev būs mīlēt savu tuvāko kā sevi pašu!</verse>
        <verse osisID='Rom.13.10'>Mīlestība nedara tuvākajam ļaunu. Tātad bauslības piepildījums ir mīlestība.</verse>
        <verse osisID='Rom.13.11'>Un izprotiet šo laiku, jo mums jau pienākusi stunda celties no miega; un mūsu pestīšana tagad ir tuvāk nekā tad, kad kļuvām ticīgi.</verse>
        <verse osisID='Rom.13.12'>Nakts ir pagājusi, diena iestājusies; tāpēc atmetīsim tumsības darbus un ietērpsimies gaismas bruņās!</verse>
        <verse osisID='Rom.13.13'>Dzīvosim godīgi kā dienā: ne plītēdami un dzīrodami, ne izvirtībā un netiklībā, ne ķildās un skaudībā,</verse>
        <verse osisID='Rom.13.14'>Bet ietērpieties Kungā Jēzū Kristū! Arī miesu nelutiniet kārībām!</verse>
      </chapter>
      <chapter osisID='Rom.14'>
        <verse osisID='Rom.14.1'>Pieņemiet vājos ticībā, neķildojieties par uzsaktu dažādību!</verse>
        <verse osisID='Rom.14.2'>Jo dažs ir pārliecināts, ka viņam brīv visu ēst, turpretī vājais lai ēd dārzājus.</verse>
        <verse osisID='Rom.14.3'>Tas, kas ēd, lai nenicina to, kas neēd, bet tas, kas neēd, lai netiesā ēdāju, jo Dievs viņu pieņēmis.</verse>
        <verse osisID='Rom.14.4'>Kas tu esi, ka tu tiesā cita kalpu? Viņš stāv un krīt par savu Kungu; un viņš stāvēs, jo Dievs ir spējīgs viņu nostiprināt.</verse>
        <verse osisID='Rom.14.5'>Jo dažš šķiro dienu no dienas, citam visas dienas ir vienādas; katrs lai paliek savā pārliecībā!</verse>
        <verse osisID='Rom.14.6'>Kas šķiro dienas, tas Kungam tās šķiro; un kas ēd, tas ēd Kunga dēļ un pateicas Dievam. Arī tas, kas neēd, neēd Kunga dēļ un arī pateicas Dievam.</verse>
        <verse osisID='Rom.14.7'>Jo neviens no mums nedzīvo sev, un neviens nemirst sev.</verse>
        <verse osisID='Rom.14.8'>Ja tad mēs dzīvojam, dzīvojam Kungam, ja mirstam, mirstam Kungam. Tātad, vai mēs dzīvojam, vai mirstam, mēs piederam Kungam.</verse>
        <verse osisID='Rom.14.9'>Jo tāpēc Kristus nomira un augšāmcēlās, lai valdītu pār mirušajiem un dzīvajiem.</verse>
        <verse osisID='Rom.14.10'>Bet kāpēc tu tiesā savu brāli? Vai kāpēc tu nicini savu brāli? Mēs visi taču stāsimies Kristus soģa krēsla priekšā.</verse>
        <verse osisID='Rom.14.11'>Jo ir rakstīts: Tik tiešām, ka es dzīvoju, saka Kungs, visi ceļi tiks locīti manā priekšā, un ikviena mēle atzīs Dievu. (Is.45,23-24)</verse>
        <verse osisID='Rom.14.12'>Tātad katrs no mums dos Dievam norēķinu par sevi.</verse>
        <verse osisID='Rom.14.13'>Tāpēc netiesāsim vairs viens otru, bet labāk apsveriet to, lai nedotu savam brālim piedauzību vai apgrēcību.</verse>
        <verse osisID='Rom.14.14'>Es zinu un es esmu pārliecināts Kungā Jēzū, ka pats par sevi nekas nav nešķīsts; tikai tam ir nešķīsts, kas ko par nešķīstu uzskata.</verse>
        <verse osisID='Rom.14.15'>Jo ja tavs brālis ēdiena dēļ tiek apbēdināts, tad tu vairs nedzīvo mīlestībā. Nepazudini ēdiena dēļ to, kura dēļ Kristus ir miris!</verse>
        <verse osisID='Rom.14.16'>Tātad, lai netiek zaimots tas, kas mums ir labs!</verse>
        <verse osisID='Rom.14.17'>Jo ne ēšana un dzeršana ir Dieva valstība, bet taisnība un miers, un prieks Svētajā Garā.</verse>
        <verse osisID='Rom.14.18'>Jo kas šinīs lietās kalpo Kristum, tas ir patīkams Dievam un pieņemams cilvēkiem.</verse>
        <verse osisID='Rom.14.19'>Tāpēc centīsimies pēc tā, kas veicina mieru, un savstarpēji sargāsim to, kas mūs ceļ!</verse>
        <verse osisID='Rom.14.20'>Neposti Dieva darbu ēdiena dēļ! Viss gan ir šķīsts, bet cilvēkam, kas ēd un apgrēcinās, tas ir par ļaunu.</verse>
        <verse osisID='Rom.14.21'>Labi ir neēst gaļu un nedzert vīnu, un nedarīt neko citu, kas dod piedauzību tavam brālim, to apgrēcina vai padara viņu vāju.</verse>
        <verse osisID='Rom.14.22'>Ja tev ir pārliecība, tad paturi to pie sevis Dieva priekšā! Svētīgs ir tas, kas sev nepārmet par to, ko atzīst par labu.</verse>
        <verse osisID='Rom.14.23'>Bet tas, kas šaubīdamies ēd, ir notiesāts, tāpēc ka to nedara aiz pārliecības; jo viss, kas nenāk no pārliecības ir grēks.</verse>
      </chapter>
      <chapter osisID='Rom.15'>
        <verse osisID='Rom.15.1'>Mums, stiprajiem, jācieš vājo trūkumi, un mēs nedrīkstam sev izpatikt.</verse>
        <verse osisID='Rom.15.2'>Katrs no jums lai izpatīk savam tuvākajam uz labu, lai viņu celtu!</verse>
        <verse osisID='Rom.15.3'>Arī Kristus neizpatika sev, bet kā rakstīts: To zaimi, kas Tevi zaimo, krita uz mani. (Ps.69)</verse>
        <verse osisID='Rom.15.4'>Jo viss, kas ir uzrakstīts, ir rakstīts mūsu pamācīšanai, lai mēs pacietībā un Rakstu iepriecinājumā smeltos cerību.</verse>
        <verse osisID='Rom.15.5'>Bet pacietības un iepriecinājuma Dievs lai dod jums vienprātību savā starpā saskaņā ar Jēzu Kristu,</verse>
        <verse osisID='Rom.15.6'>Lai vienprātīgi, vienā mutē godinātu Dievu un mūsu Kunga Jēzus Kristus Tēvu.</verse>
        <verse osisID='Rom.15.7'>Tāpēc rūpējieties viens par otru, kā arī Kristus jūs uzņēmis Dievam par godu.</verse>
        <verse osisID='Rom.15.8'>Jo es saku: Kristus Jēzus ir kļuvis apgraizīto kalps Dieva patiesības dēļ, lai apstiprinātu tēviem dotos solījumus;</verse>
        <verse osisID='Rom.15.9'>Bet pagāni godina Dievu žēlsirdības dēļ, kā rakstīts: Tāpēc es slavēšu Tevi, Kungs, starp tautām un dziedāšu Tavam vārdam.</verse>
        <verse osisID='Rom.15.10'>Un atkal sacīts: Priecājieties, pagāni, kopā ar Viņa tautu!</verse>
        <verse osisID='Rom.15.11'>Un atkal: Teiciet Kungu visas tautas un slavējiet Viņu visi ļaudis!</verse>
        <verse osisID='Rom.15.12'>Arī Isajs vēl saka: Nāks Jeses atvase, kas celsies, lai valdītu pār tautām, un tautas cerēs uz Viņu.</verse>
        <verse osisID='Rom.15.13'>Bet Dievs, cerības devējs, lai piepilda jūs, kas ticat, ar visu prieku un mieru, lai jūs būtu bagāti cerībā un Svētā Gara spēkā.</verse>
        <verse osisID='Rom.15.14'>Bet, mani brāļi, arī es pats esmu tanī pārliecībā par jums, ka arī jūs paši esat mīlestības pilni, bagāti ar ikvienu atziņu, tā ka jūs spējat viens otru pamācīt.</verse>
        <verse osisID='Rom.15.15'>Bet, brāļi, pa daļai es jums rakstīju pārdrošāk, atgādinādams jums, ka, pateicoties žēlastībai, ko Dievs man devis,</verse>
        <verse osisID='Rom.15.16'>Es esmu Kristus kalps starp pagāniem un pildu svēto pienākumu pie Dieva evaņģēlija, lai pagānu uzupurēšana kļūst pieņemama un Svētā Gara svētīta.</verse>
        <verse osisID='Rom.15.17'>Un tā es varu lepoties Kristū Jēzū par to, kas attiecas uz Dievu.</verse>
        <verse osisID='Rom.15.18'>Jo es neiedrošinos kaut ko stāstīt par to, ko Kristus caur mani nebūtu darījis gan vārdos, gan darbos, lai vestu pagānus pie paklausības</verse>
        <verse osisID='Rom.15.19'>Varenām zīmēm un brīnumiem, Svētā Gara spēkā, tā kā es, sākot ar Jeruzalemi, visā apkārtnē līdz Illīrijai pasludināju Kristus evaņģēliju.</verse>
        <verse osisID='Rom.15.20'>Bet es nesludināju evaņģēliju tur, kur Kristus vārds tiek piesaukts, lai neceltu uz sveša pamata, bet kā rakstīts:</verse>
        <verse osisID='Rom.15.21'>Redzēs tie, kam nebija sludināts par Viņu, un sapratīs tie, kas nav dzirdējuši.</verse>
        <verse osisID='Rom.15.22'>Tāpēc es daudzkārt tiku aizkavēts aiziet pie jums un līdz šim vēl esmu aizkavēts.</verse>
        <verse osisID='Rom.15.23'>Tagad šinīs apgabalos man darba lauka vairs nav, bet kopš vairākiem gadiem man ir vēlēšanās jūs apmeklēt.</verse>
        <verse osisID='Rom.15.24'>Kad sākšu ceļojumu uz Spāniju, es ceru garāmejot jūs redzēt, lai jūs mani pavadītu uz turieni, kad iepriekš daudzmaz būšu iepazinies ar jums.</verse>
        <verse osisID='Rom.15.25'>Bet tagad es ceļošu uz Jeruzalemi, lai kalpotu svētajiem,</verse>
        <verse osisID='Rom.15.26'>Jo Maķedonija un Ahaja nolēmušas savākt dažas dāvanas trūcīgajiem, kas dzīvo starp svētajiem Jeruzalemē.</verse>
        <verse osisID='Rom.15.27'>Tā tas tām labpaticis; un tās ir viņu parādnieces, jo, ja tās, būdamas pagāniskas, ir kļuvušas līdzdalībnieces viņu garīgajās lietās, tad tām ir viņiem jākalpo laicīgajās.</verse>
        <verse osisID='Rom.15.28'>To pabeidzis un šos ziedojumus viņiem pasniedzis, es ceļā uz Spāniju iegriezīšos pie jums.</verse>
        <verse osisID='Rom.15.29'>Un es zinu, ka, nākdams pie jums, es nākšu Kristus evaņģēlija svētības pilnībā.</verse>
        <verse osisID='Rom.15.30'>Bet es jūs, brāļi, lūdzu mūsu Kunga Jēzu Kristu un Svētā Gara mīlestības vārdā: palīdziet man savās lūgšanās pie Dieva par mani,</verse>
        <verse osisID='Rom.15.31'>Lai es izglābtos no neticīgajiem, kas ir Jūdejā, un lai mans kalpošanas upuris būtu patīkams svētajiem Jeruzalemē;</verse>
        <verse osisID='Rom.15.32'>Lai es, ja tāds būs Dieva prāts, priecīgs ierastos pie jums un atspirdzinātos kopā ar jums.</verse>
        <verse osisID='Rom.15.33'>Un miera Dievs lai ir ar jums visiem! Amen.</verse>
      </chapter>
      <chapter osisID='Rom.16'>
        <verse osisID='Rom.16.1'>Un es jums ieteicu Fēbu, mūsu māsu, kas kalpo Kenhrejas baznīcā.</verse>
        <verse osisID='Rom.16.2'>Uzņemiet viņu Kunga vārdā, kā tas svētajiem piederas, un izpalīdziet visur, kur viņai jūsu palīdzība būs vajadzīga, jo arī viņa palīdz daudziem un arī man!</verse>
        <verse osisID='Rom.16.3'>Kristū Jēzū sveiciniet manus palīgus, Prisku un Akvilu,</verse>
        <verse osisID='Rom.16.4'>(Kuri par manu dzīvību ķīlā likuši savas galvas. Viņiem nevien es esmu pateicīgs, bet arī visas pagānu draudzes.)</verse>
        <verse osisID='Rom.16.5'>Un arī viņu mājas draudzi! Sveiciniet manu mīļo Epenetu, kas Āzijā ir pirmdzimtais Kristū!</verse>
        <verse osisID='Rom.16.6'>Sveiciniet Mariju, kas daudz strādājusi jūsu labā!</verse>
        <verse osisID='Rom.16.7'>Sveiciniet Andronīku un Jūniju, manus tuviniekus un cietuma biedrus, kas ir cieņā starp apustuļiem un jau pirms manis piederēja Kristum!</verse>
        <verse osisID='Rom.16.8'>Sveiciniet Ampliatu, kas man mīļš Kungā!</verse>
        <verse osisID='Rom.16.9'>Sveiciniet Urbānu, mūsu palīgu Kristū Jēzū, un manu mīļo Stahiju!</verse>
        <verse osisID='Rom.16.10'>Sveiciniet Kristū pārbaudīto Apellu!</verse>
        <verse osisID='Rom.16.11'>Aristobūla mājas iemitniekus! Sveiciniet manu radinieku Herodionu! Sveiciniet Narkisa mājas ļaudis, kas pieder Kungam!</verse>
        <verse osisID='Rom.16.12'>Sveiciniet Trifenu un Trifozu, kas strādā Kungam! Sveiciniet dārgo Persidi, kas daudz strādājusi Kungā!</verse>
        <verse osisID='Rom.16.13'>Sveiciniet Rufu, Kunga izredzēto, un viņa un manu māti!</verse>
        <verse osisID='Rom.16.14'>Sveiciniet Asinkritu, Flegontu, Hermeju, Patrobu, Hermu un brāļus, kas ar viņiem ir!</verse>
        <verse osisID='Rom.16.15'>Sveiciniet Filologu un Jūliju, Nēreju un viņa māsu, un Olimpiju, un visus svētos, kas ir kopā ar viņiem!</verse>
        <verse osisID='Rom.16.16'>Sveiciniet viens otru ar svētu skūpstu! Jūs sveicina visas Kristus draudzes.</verse>
        <verse osisID='Rom.16.17'>Bet, brāļi, es jūs lūdzu, ņemiet vērā tos, kas rada šķelšanos un apgrēcību pret to mācību, ko jūs esat mācījušies, un izvairieties no viņiem!</verse>
        <verse osisID='Rom.16.18'>Jo tādi nekalpo Kristum, mūsu Kungam, bet savam vēderam. Ar saldajām runām un uzslavas vārdiem viņi pieviļ vientiesīgo sirdis.</verse>
        <verse osisID='Rom.16.19'>Bet jūsu paklausība ir izdaudzināta visās vietās. Tāpēc es priecājos par jums. Es tikai vēlos, lai jūs būtu sapratīgi labajā, bet vientiesīgi attiecībā pret ļaunu.</verse>
        <verse osisID='Rom.16.20'>Bet miera Dievs lai satriec sātanu visā drīzumā zem jūsu kājām! Mūsu Kunga Jēzus Kristus žēlastība lai ir ar jums!</verse>
        <verse osisID='Rom.16.21'>Jūs sveicina mans līdzstrādnieks Timotejs un mani tuvinieki: Lucijs un Jāsons, un Sosipatrs.</verse>
        <verse osisID='Rom.16.22'>Es, Tercijs, šīs vēstules rakstītājs, sveicinu jūs Kungā.</verse>
        <verse osisID='Rom.16.23'>Jūs sveicina Gajs, mans viesis, un visa draudze. Jūs sveicina Erasts, pilsētas mantzinis, un brālis Kvarts.</verse>
        <verse osisID='Rom.16.24'>Mūsu Kunga Jēzus Kristus žēlastība lai ir ar jums visiem! Amen.</verse>
        <verse osisID='Rom.16.25'>Bet Viņam, kas spējīgs jūs stiprināt sakaņā ar manu evaņģēliju un Jēzus Kristus vēstījumu, saskaņā ar noslēpumu atklāšanu, kas no mūžības bija noslēpts,</verse>
        <verse osisID='Rom.16.26'>(Kas tagad uz mūžīgā Dieva pavēli atklāts ar praviešu rakstiem, lai paklausītu ticībai), kas visām tautām pasludināts,</verse>
        <verse osisID='Rom.16.27'>Vienīgajam visugudrajam Dievam caur Jēzu Kristu lai ir gods un slava mūžīgi mūžos! Amen. </verse>
      </chapter>
    </div>
    <div type='book' osisID='1Cor'>
      <chapter osisID='1Cor.1'>
        <verse osisID='1Cor.1.1'>Pāvils, saskaņā ar Dieva prātu Jēzus Kristus aicinātais apustulis, un brālis Sostens</verse>
        <verse osisID='1Cor.1.2'>Dieva draudzei Korintā, Kristū Jēzū svētītajiem, aicinātajiem svētajiem un visiem, kas piesauc mūsu Kunga Jēzus Kristus vārdu visās vietās kā pie viņiem, tā arī pie mums.</verse>
        <verse osisID='1Cor.1.3'>Žēlastība jums un miers no Dieva, mūsu Tēva, un no Kunga Jēzus Kristus!</verse>
        <verse osisID='1Cor.1.4'>Es vienmēr pateicos savam Dievam jūsu dēļ par žēlastību, kas jums dota Jēzū Kristū,</verse>
        <verse osisID='1Cor.1.5'>Jo Viņā jūs visā kļuvāt bagāti: katrā mācībā un ikvienā atziņā,</verse>
        <verse osisID='1Cor.1.6'>Tā kā Kristus liecība ir jūsos nostiprināta.</verse>
        <verse osisID='1Cor.1.7'>Tā lai jums, kas gaidāt mūsu Kunga Jēzus parādīšanos, netrūktu nekādas žēlastības.</verse>
        <verse osisID='1Cor.1.8'>Viņš jūs stiprinās līdz galam nevainojamus mūsu Kunga Jēzus Kristus atnākšanas dienai.</verse>
        <verse osisID='1Cor.1.9'>Dievs ir uzticīgs; Viņš jūs aicinājis sava Dēla mūsu Kunga Jēzus Kristus sadraudzībā.</verse>
        <verse osisID='1Cor.1.10'>Bet es jūs, brāļi, lūdzu mūsu Kunga Jēzus Kristus vārdā, lai jūs visi sacītu to pašu un lai starp jums nebūtu šķelšanās, bet lai jūs būtu pilnīgi, vienprātīgi un vienās domās.</verse>
        <verse osisID='1Cor.1.11'>Jo Hloes piederīgie man ziņojuši par jums, mani brāļi, ka starp jums ir ķildas.</verse>
        <verse osisID='1Cor.1.12'>Es saku to, ko ikviens no jums runā: Es esmu Pāvila, bet es esmu Apolla, un es esmu Kēfas, un es esmu Kristus.</verse>
        <verse osisID='1Cor.1.13'>Vai Kristus ir dalīts? Vai Pāvils par jums krustā sists? Vai Pāvila vārdā esat kristīti?</verse>
        <verse osisID='1Cor.1.14'>Es pateicos Dievam, ka es nevienu no jums nekristīju, kā tikai Krispu un Gaju,</verse>
        <verse osisID='1Cor.1.15'>Lai kāds neteiktu, ka jūs esat kristīti manā vārdā.</verse>
        <verse osisID='1Cor.1.16'>Vēl es kristīju Stefanas namu, bet es nezinu, ka vēl kādu citu būtu kristījis.</verse>
        <verse osisID='1Cor.1.17'>Jo Kristus mani nav sūtījis kristīt, bet sludināt evaņģēliju, ne pārgudriem vārdiem, lai Kristus krusts nezaudētu savu ietekmi.</verse>
        <verse osisID='1Cor.1.18'>Jo tiem, kas iet pazušanā, mācība par krustu ir neprātība, bet tiem, kas tiek pestīti, tas ir, mums tā ir Dieva spēks.</verse>
        <verse osisID='1Cor.1.19'>Jo ir rakstīts: Es iznīcināšu gudro gudrību un atmetīšu prātnieku prātošanu. (Is.29,14)</verse>
        <verse osisID='1Cor.1.20'>Kur ir gudrais? Kur rakstu mācītājs? Kur šīs pasaules pētnieks? Vai Dievs nav šīs pasaules gudrību pārvērtis neprātībā?</verse>
        <verse osisID='1Cor.1.21'>Jo ja pasaule savā gudrībā neatzina Dievu Viņa gudrībā, tad Dievam labpatika ar neprātīgu sludināšanu pestīt tos, kas tic.</verse>
        <verse osisID='1Cor.1.22'>Jo arī jūdi prasa zīmes, un grieķi meklē gudrību,</verse>
        <verse osisID='1Cor.1.23'>Bet mēs sludinām Kristu, krustā sisto, kas jūdiem ir apgrēcība, bet grieķiem neprātība,</verse>
        <verse osisID='1Cor.1.24'>Turpretī aicinātajiem, jūdiem kā arī grieķiem, Kristus ir Dieva spēks un Dieva gudrība,</verse>
        <verse osisID='1Cor.1.25'>Jo "neprātība", kas nāk no Dieva, ir gudrāka nekā cilvēki, un "nespēks", kas nāk no Dieva, ir stiprāks nekā cilvēki.</verse>
        <verse osisID='1Cor.1.26'>Skatiet, brāļi, savus aicinātos! Tur nav daudz miesīgi gudro, nav daudz vareno, nav daudz dižciltīgo;</verse>
        <verse osisID='1Cor.1.27'>Bet pasaules neprātīgos Dievs izredzēja, lai apkaunotu stipros,</verse>
        <verse osisID='1Cor.1.28'>Un Dievs izredzēja pasaules neievērojamos un nicinātos, un tos, kas nekas nav, lai iznīcinātu tos, kas kaut kas ir,</verse>
        <verse osisID='1Cor.1.29'>Lai neviens cilvēks nelielītos Viņa priekšā.</verse>
        <verse osisID='1Cor.1.30'>Pateicoties Viņam, jūs esat vienībā ar Kristu Jēzu, kas mums kļuvis Dieva gudrība un taisnība, un svēttapšana, un atpestīšana,</verse>
        <verse osisID='1Cor.1.31'>Kā rakstīts: Kas dižojas, lai dižojas Kungā!</verse>
      </chapter>
      <chapter osisID='1Cor.2'>
        <verse osisID='1Cor.2.1'>Arī es, brāļi, pie jums nākdams, nenācu ar augstu valodu vai gudrību, lai pasludinātu jums Kristus liecību.</verse>
        <verse osisID='1Cor.2.2'>Jo es nolēmu starp jums nezināt neko citu, kā vienīgi Jēzu Kristu, un Viņu vēl krustā sistu.</verse>
        <verse osisID='1Cor.2.3'>Un es biju pie jums nespēcīgs un bailēs, un lielās bažās;</verse>
        <verse osisID='1Cor.2.4'>Un mana mācība, un mana sludināšana nenotika pārliecinātājos cilvēka gudrības vārdos, bet gara un spēka izpausmē,</verse>
        <verse osisID='1Cor.2.5'>Lai jūsu ticība būtu pamatota ne cilvēku gudrībā, bet Dieva spēkā.</verse>
        <verse osisID='1Cor.2.6'>Pilnīgajiem arī mēs sludinām gudrību, bet ne šīs pasaules un ne šīs pasaules valdnieku gudrību, kas iznīkst;</verse>
        <verse osisID='1Cor.2.7'>Bet mēs sludinām noslēpumaino un apslēpto Dieva gudrību, ko Dievs pirms mūžiem paredzējis mūsu godam.</verse>
        <verse osisID='1Cor.2.8'>To neviens no šīs pasaules valdniekiem nav atzinis, jo, ja viņi būtu atzinuši, tad viņi nekad godības Kungu nebūtu krustā situši.</verse>
        <verse osisID='1Cor.2.9'>Bet tā ir, kā rakstīts: Ko acs nav redzējusi ne auss dzirdējusi, ne cilvēka sirdī nācis, to Dievs sagatavojis tiem, kas Viņu mīl.</verse>
        <verse osisID='1Cor.2.10'>Un Dievs mums to atklāja caur savu Garu, jo Gars izdibina visu, pat Dieva dziļumus.</verse>
        <verse osisID='1Cor.2.11'>Jo kurš no cilvēkiem pazīst cilvēku būtību, ja ne cilvēka gars, kas viņā ir? Tāpat arī Dieva būtību neviens nepazīst kā tikai Dieva Gars.</verse>
        <verse osisID='1Cor.2.12'>Bet mēs neesam saņēmuši šīs pasaules garu, bet to Garu, kas ir no Dieva, lai mēs zinātu, ko Dievs mums dāvājis.</verse>
        <verse osisID='1Cor.2.13'>To mēs arī runājam ne iemācītos cilvēka gudrības vārdos, bet mēs, kā Gars mācījis, garīgo paskaidrojam garīgi.</verse>
        <verse osisID='1Cor.2.14'>Miesīgais cilvēks neaptver to, kas nāk no Dieva Gara, jo tas viņam ir neprātība, un viņš nevar saprast, ka tas jāapsver garīgi.</verse>
        <verse osisID='1Cor.2.15'>Turpretī garīgais izdibina visu, bet viņu pašu neviens neizdibina.</verse>
        <verse osisID='1Cor.2.16'>Jo kas ir izpratis Kunga prātu, lai Viņu pamācītu? Bet mums ir Kristus prāts.</verse>
      </chapter>
      <chapter osisID='1Cor.3'>
        <verse osisID='1Cor.3.1'>Brāļi, arī es nevarēju ar jums runāt kā ar garīgiem, bet kā ar miesīgiem, kā ar bērniem Kristū.</verse>
        <verse osisID='1Cor.3.2'>Es jums devu pienu dzeršanai, ne cietu barību, jo jūs vēl nevarējāt, bet arī tagad vēl nevarat, jo jūs vēl esat miesīgi,</verse>
        <verse osisID='1Cor.3.3'>Kamēr starp jums pastāv skaudība un ķildas, vai jūs neesat miesīgi un nedzīvojat kā miesīgi cilvēki?</verse>
        <verse osisID='1Cor.3.4'>Jo ja kāds saka: Es esmu Pāvila, bet cits: Es esmu Apolla, vai tad jūs neesat cilvēki? Jo kas ir Apolls vai kas ir Pāvils?</verse>
        <verse osisID='1Cor.3.5'>Tie ir Tā kalpi, uz kuru jūs esat ticējuši tā, kā Kungs katram to devis.</verse>
        <verse osisID='1Cor.3.6'>Es dēstīju, Apolls laistīja, bet Dievs deva augumu.</verse>
        <verse osisID='1Cor.3.7'>Tāpēc ne tas ir kas, kas dēsta, un ne tas, kas laista, bet Dievs, kas audzē.</verse>
        <verse osisID='1Cor.3.8'>Bet dēstītājs un laistītājs ir līdzīgi. Katrs saņems savu algu saskaņā ar savu darbu;</verse>
        <verse osisID='1Cor.3.9'>Jo mēs esam Dieva palīgi, jūs esat Dieva tīrums, Dieva celtne.</verse>
        <verse osisID='1Cor.3.10'>Saskaņā ar Dieva žēlastību, kas man dota, es kā gudrs namdaris ieliku pamatu, bet cits uz tā ceļ. Bet lai katrs pielūko, kā viņš uz tā ceļ.</verse>
        <verse osisID='1Cor.3.11'>Jo citu pamatu neviens nevar likt, kā to, kas jau likts, tas ir Jēzus Kristus.</verse>
        <verse osisID='1Cor.3.12'>Vai kāds uz šī pamata ceļ zeltu, sudrabu, dārgakmeņus, koku, sienu, salmus,</verse>
        <verse osisID='1Cor.3.13'>To parādīs katra darbs. Kunga diena to atklās, jo tā parādīsies ar uguni, un kāds kura darbs ir, to pārbaudīs uguns.</verse>
        <verse osisID='1Cor.3.14'>Ja kāda darbs, ko tas cēlis, pastāvēs, tas saņems algu.</verse>
        <verse osisID='1Cor.3.15'>Ja kāda darbs sadegs, tas cietīs zaudējumu, bet pats tiks pestīts, bet gan kā caur uguni.</verse>
        <verse osisID='1Cor.3.16'>Vai nezināt, ka jūs esat Dieva svētnīca un ka Dieva Gars mājo jūsos?</verse>
        <verse osisID='1Cor.3.17'>Ja kāds Dieva svētnīcu apgāna, to Dievs iznīcinās. Jo Dieva svētnīca ir svēta, un tā esat jūs.</verse>
        <verse osisID='1Cor.3.18'>Lai neviens sevi nepieviļ! Ja kāds uzskata sevi gudru šinī pasaulē, tam jātop neprātīgam, lai kļūtu saprātīgs.</verse>
        <verse osisID='1Cor.3.19'>Jo šīs pasaules gudrība ir Dievam neprātība. Jo ir rakstīts: Es notveršu gudros viņu viltībā.</verse>
        <verse osisID='1Cor.3.20'>Un atkal: Kungs zina gudro domas, ka tās ir tukšas.</verse>
        <verse osisID='1Cor.3.21'>Tāpēc neviens lai nelielās ar cilvēkiem!</verse>
        <verse osisID='1Cor.3.22'>Jo viss ir jūsu: vai tas būtu Pāvils, vai Apolls, vai Kēfa, vai pasaule, vai dzīvība, vai nāve, vai tagadne, vai nākotne, viss pieder jums;</verse>
        <verse osisID='1Cor.3.23'>Bet jūs piederat Kristum un Kristus - Dievam.</verse>
      </chapter>
      <chapter osisID='1Cor.4'>
        <verse osisID='1Cor.4.1'>Tātad lai katrs cilvēks mūs atzīst par Kristus kalpiem un Dieva noslēpumu pārvaldniekiem.</verse>
        <verse osisID='1Cor.4.2'>No pārvaldniekiem jau prasa, lai katrs būtu uzticams.</verse>
        <verse osisID='1Cor.4.3'>Bet tas man nav svarīgi, ka jūs vai kāda cilvēku tiesa mani tiesā, bet arī pats sevi es netiesāju.</verse>
        <verse osisID='1Cor.4.4'>Jo es gan nekā neapzinos, bet tas mani vēl neattaisno. Kungs ir mans tiesnesis.</verse>
        <verse osisID='1Cor.4.5'>Tāpēc netiesājiet pirms laika, kamēr atnāks Kungs. Viņš apgaismos tumsību noslēpumus un atklās siržu nodomus, un tad katram būs gods no Dieva.</verse>
        <verse osisID='1Cor.4.6'>Bet, brāļi, to es attiecināju uz sevi un Apollu jūsu labad, lai jūs no mums mācītos ne vairāk par to, kas rakstīts, vienam pret otru nekļūt uzpūtīgam cita dēļ.</verse>
        <verse osisID='1Cor.4.7'>Jo kas tev devis priekšrocības? Bet kas tev ir, ko tu nebūtu saņēmis? Un ja tu esi saņēmis, kāpēc lielies, it kā tu nebūtu saņēmis?</verse>
        <verse osisID='1Cor.4.8'>Jūs jau esat paēduši, jau bagāti kļuvuši; jūs valdāt bez mums; un kaut jūs valdītu, lai arī mēs reizē ar jums valdītu!</verse>
        <verse osisID='1Cor.4.9'>Jo man šķiet, ka Dievs mums, apustuļiem, it kā nāvei lemtiem ierādījis pēdējo vietu, jo mēs esam kļuvuši par izbrīnu pasaulei un eņģeļiem, un cilvēkiem.</verse>
        <verse osisID='1Cor.4.10'>Mēs neprātīgi Kristus dēļ, bet jūs gudri Kristū; mēs nespēcīgi, bet jūs stipri; jūs cienīti, bet mēs nicināti.</verse>
        <verse osisID='1Cor.4.11'>Līdz pat šai stundai ciešam arī izsalkumu un slāpes, esam arī kaili un tiekam dūrēm sisti, kā arī esam bez pajumtes;</verse>
        <verse osisID='1Cor.4.12'>Un mēs pūlamies, strādādami savām rokām. Mūs lād, bet mēs svētām; mūs vajā, bet mēs paciešam;</verse>
        <verse osisID='1Cor.4.13'>Mūs zaimo, bet mēs aizlūdzam; mēs esam kļuvuši it kā šīs pasaules atkritumi, kā no visiem atmetami līdz pat šim laikam.</verse>
        <verse osisID='1Cor.4.14'>To es rakstu nevis jūsu apkaunošanai, bet pamācīdams kā savus vismīļākos bērnus.</verse>
        <verse osisID='1Cor.4.15'>Ja jums arī Kristū būtu desmit tūkstoši skolotāju, tad tomēr nedaudz tēvu, jo es caur evaņģēliju esmu jūs dzemdinājis Kristū Jēzū.</verse>
        <verse osisID='1Cor.4.16'>Tātad es jūs lūdzu: sekojiet man, kā arī es Kristum!</verse>
        <verse osisID='1Cor.4.17'>Tāpēc es sūtīju pie jums Timoteju, kas ir mans vismīļais un uzticīgais dēls Kungā; viņš jums atgādinās manu mācību Kristū Jēzū, kā es visur un katrā draudzē mācu.</verse>
        <verse osisID='1Cor.4.18'>Daži ir uzpūtušies, it kā es vairs nenākšot pie jums.</verse>
        <verse osisID='1Cor.4.19'>Ja Dievs gribēs, es drīz nākšu pie jums; un es iepazīšos ne ar uzpūtīgo vārdiem, bet ar viņa spēku.</verse>
        <verse osisID='1Cor.4.20'>Jo Dieva valstība pastāv ne vārdos, bet spēkā.</verse>
        <verse osisID='1Cor.4.21'>Ko jūs gribat? Vai lai es nāku pie jums ar rīksti, vai mīlestībā un lēnprātības garā?</verse>
      </chapter>
      <chapter osisID='1Cor.5'>
        <verse osisID='1Cor.5.1'>Vispār dzirdams par netiklību starp jums, un tādu netiklību, kādas nav starp pagāniem. Tā kāds dzīvojot ar sava tēva sievu.</verse>
        <verse osisID='1Cor.5.2'>Un jūs esat uzpūtušies, kur drīzāk vajadzēja noskumt, lai tāds, kas tādas lietas dara, tiktu izmests no jūsu vidus.</verse>
        <verse osisID='1Cor.5.3'>Es gan, miesīgi būdams prom, bet garīgi klāt esot, it kā klātbūdams, nolēmu par to, kas tā darījis,</verse>
        <verse osisID='1Cor.5.4'>Mūsu Kunga Jēzus Kristus vārdā sapulcēties jums un manam garam mūsu Kunga Jēzus spēkā,</verse>
        <verse osisID='1Cor.5.5'>Lai nodotu viņu sātanam miesas izpostīšanai, lai gars tiktu izglābts mūsu Kunga Jēzus Kristus dienā.</verse>
        <verse osisID='1Cor.5.6'>Jūsu lepošanās nav laba. Vai jūs nezināt, ka nedaudz rauga saraudzē visu mīklu?</verse>
        <verse osisID='1Cor.5.7'>Izmetiet veco raugu, lai jūs būtu jauna mīkla, jo jūs esat neraudzēti; jo mūsu Lieldienu Jērs, Kristus, ir uzupurēts.</verse>
        <verse osisID='1Cor.5.8'>Tāpēc svinēsim svētkus ne ar veco raugu, ne ar ļaunuma un negoda raugu, bet ar skaidrības un patiesības neraudzētajām maizēm!</verse>
        <verse osisID='1Cor.5.9'>Es jums rakstīju vēstulē: Nesaejieties ar netikļiem!</verse>
        <verse osisID='1Cor.5.10'>Ne ar visiem šīs pasaules netikļiem vai mantraušiem, vai laupītājiem, vai elku kalpiem, jo tad jums būtu jāaiziet no šīs pasaules.</verse>
        <verse osisID='1Cor.5.11'>Bet tagad es jums rakstu nesaieties, jo, ja tas, kas saucas brālis, ir netiklis vai mantrausis, vai elku kalps, vai zaimotājs, vai dzērājs, vai laupītājs, ar tādu pat neēdiet kopā!</verse>
        <verse osisID='1Cor.5.12'>Jo kāda man daļa tiesāt tos, kas ārpusē? Vai jums nav jātiesā tie, kas iekšpusē?</verse>
        <verse osisID='1Cor.5.13'>Jo tos, kas ārpusē, tiesās Dievs. Jūs novērsiet ļaunumu no sevis pašiem!</verse>
      </chapter>
      <chapter osisID='1Cor.6'>
        <verse osisID='1Cor.6.1'>Vai kāds no jums, kam ir kāda sūdzība pret otru, uzdrošināsies iet tiesā pie netaisnīgajiem un ne pie svētajiem?</verse>
        <verse osisID='1Cor.6.2'>Vai jūs nezināt, ka svētie tiesās pasauli? Un ja jūs tiesāsiet pasauli, vai tad jūs nebūtu cienīgi iztiesāt vismazākās lietas?</verse>
        <verse osisID='1Cor.6.3'>Vai nezināt, ka mēs tiesāsim eņģeļus, tad jo vairāk pasaulīgas lietas?</verse>
        <verse osisID='1Cor.6.4'>Ja jums būs tiesāšanās pasaulīgās lietās, tad ieceliet tiesnešus, kas draudzē tiek pelti!</verse>
        <verse osisID='1Cor.6.5'>To es saku jūsu apkaunošanai. Vai tad nav neviena saprātīga starp jums, kas varētu tiesu spriest starp saviem brāļiem?</verse>
        <verse osisID='1Cor.6.6'>Bet brālis tiesājas ar brāli, un tad vēl pie neticīgajiem!</verse>
        <verse osisID='1Cor.6.7'>Jau vispār ir kļūda, ka jūs tiesājaties savā starpā. Kāpēc jūs labāk nepaciešat netaisnību? Kāpēc nepaciešat zaudējumu?</verse>
        <verse osisID='1Cor.6.8'>Bet jūs darāt netaisnību un pārestību, un to vēl brāļiem.</verse>
        <verse osisID='1Cor.6.9'>Vai jūs nezināt, ka netaisnīgie debesvalstību neiemantos? Nepievilieties! Ne netikļi, ne elku kalpi, ne laulības pārkāpēji,</verse>
        <verse osisID='1Cor.6.10'>Ne baudkārīgie, ne vīriešu apgānītāji, ne zagļi, ne mantrauši, ne dzērāji, ne zaimotāji, ne laupītāji debesvalstību neiemantos.</verse>
        <verse osisID='1Cor.6.11'>Arī no jums daži tādi bijuši, bet jūs esat nomazgāti un svētdarīti, un attaisnoti mūsu Kunga Jēzus Kristus vārdā un mūsu Dieva Garā.</verse>
        <verse osisID='1Cor.6.12'>Viss man atļauts, bet ne viss ir derīgs. Viss man atļauts, bet es nepakļaušos nekādai varai.</verse>
        <verse osisID='1Cor.6.13'>Barība vēderam, un vēders barībai; bet Dievs kā vienu, tā otru iznīcinās. Miesa nav netiklībai, bet Kungam, un Kungs miesai.</verse>
        <verse osisID='1Cor.6.14'>Bet Dievs uzmodināja Kungu; Viņš savā spēkā arī mūs uzmodinās.</verse>
        <verse osisID='1Cor.6.15'>Vai jūs nezināt, ka jūsu miesas ir Kristus locekļi? Vai es, paņēmis Kristus locekļus, padarīšu tos par netikles locekļiem? Nekad ne!</verse>
        <verse osisID='1Cor.6.16'>Vai jūs nezināt, ka tas, kas ar netikli saietas, ir viena miesa ar to? Jo ir sacīts: Tie abi būs viena miesa.</verse>
        <verse osisID='1Cor.6.17'>Bet kas vienots ar Kungu, ir viens gars ar Viņu.</verse>
        <verse osisID='1Cor.6.18'>Bēdziet no netiklības! Katrs grēks, ko cilvēks dara, ir ārpus miesas, bet kas netiklību piekopj, tas grēko pret savu miesu.</verse>
        <verse osisID='1Cor.6.19'>Vai jūs nezināt, ka jūsu locekļi ir svētnīca Svētajam Garam, kas jūsos mīt un ko Dievs jums devis; arī jūs paši neesat savi.</verse>
        <verse osisID='1Cor.6.20'>Jo jūs esat atpirkti par dārgu maksu. Pagodiniet un nesiet Dievu savā miesā!</verse>
      </chapter>
      <chapter osisID='1Cor.7'>
        <verse osisID='1Cor.7.1'>Bet attiecībā uz to, ko jūs man rakstījāt: Ir labi cilvēkam sievieti neaizskart.</verse>
        <verse osisID='1Cor.7.2'>Bet netiklības novēršanai lai katram ir sava sieva un katrai savs vīrs!</verse>
        <verse osisID='1Cor.7.3'>Vīram jāizpilda pienākums pret sievu, tāpat arī sievai pret vīru.</verse>
        <verse osisID='1Cor.7.4'>Sievai nav varas pār savu miesu, bet vīram; tāpat arī vīram nav varas pār savu miesu, bet sievai.</verse>
        <verse osisID='1Cor.7.5'>Neizvairieties viens no otra, kā vien uz kādu laiku, pašiem vienojoties, lai nodotos lūgšanai; bet tad atkal atgriezieties viens pie otra, lai sātans jūs nekārdinātu jūsu nesavaldības dēļ.</verse>
        <verse osisID='1Cor.7.6'>Bet to es saku: atļaudams, ne pavēlēdams.</verse>
        <verse osisID='1Cor.7.7'>Jo es vēlos, ka visi būtu tā kā es; bet katram ir sava dāvana no Dieva: vienam tā, otram cita.</verse>
        <verse osisID='1Cor.7.8'>Bet es saku neprecētajiem un atraitņiem: labi viņiem būtu, ja viņi paliktu tā kā es.</verse>
        <verse osisID='1Cor.7.9'>Bet ja viņi nav atturīgi, lai precas; jo labāk doties laulībā, nekā degt kaislībā.</verse>
        <verse osisID='1Cor.7.10'>Bet laulātajiem pavēlu ne es, bet Kungs: sieva lai nešķiras no vīra!</verse>
        <verse osisID='1Cor.7.11'>Un ja tā šķīrusies, tad tai jāpaliek neprecētai vai jāizlīgst ar savu vīru. Arī vīrs lai sievu neatstāj!</verse>
        <verse osisID='1Cor.7.12'>Pārējim ne Kungs, bet es saku: ja kādam brālim ir nekristīta sieva un tā piekrīt ar viņu kopā dzīvot, tad lai viņš to neatstāj!</verse>
        <verse osisID='1Cor.7.13'>Un ja kādai ticīgai sievai ir nekristīts vīrs, un tas piekrīt ar viņu kopā dzīvot, tad lai neatstāj vīru!</verse>
        <verse osisID='1Cor.7.14'>Jo ticīgā sieva svētī neticīgo vīru, un ticīgais vīrs svētī neticīgo sievu; citādi jūsu bērni būtu nešķīsti, bet tagad tie ir svēti.</verse>
        <verse osisID='1Cor.7.15'>Bet ja nekristītais šķiras, tad lai iet, jo brālis vai māsa tādā gadījumā nav saistīti; Dievs mūs ir aicinājis mieram.</verse>
        <verse osisID='1Cor.7.16'>Jo no kurienes tu, sieva, zini, ka izglābsi savu vīru? Vai no kurienes tu, vīrs, zini, ka izglābsi savu sievu?</verse>
        <verse osisID='1Cor.7.17'>Lai katrs dzīvo tā, kā katram Kungs piešķīris un kā Dievs katru aicinājis, un kā es visās draudzēs mācu.</verse>
        <verse osisID='1Cor.7.18'>Ja kāds apgraizītais ir aicināts, tad lai viņš nemeklē neapgraizīšanas; ja kāds neapgraizītais ir aicināts, tas lai paliek neapgraizīts!</verse>
        <verse osisID='1Cor.7.19'>Apgraizīšana nekas nav un neapgraizīšana nekas nav, bet Dieva baušļu pildīšana.</verse>
        <verse osisID='1Cor.7.20'>Katrs lai paliek tanī aicinājumā, kurā tas aicināts!</verse>
        <verse osisID='1Cor.7.21'>Ja esi aicināts vergs, nezūdies par to, bet, ja vari kļūt brīvs, tad izmanto to!</verse>
        <verse osisID='1Cor.7.22'>Jo kas, vergs būdams, ir Kunga aicināts, tas ir Kunga brīvlaistais; līdzīgi tas, kas brīvs būdams, aicināts, ir Kristus kalps.</verse>
        <verse osisID='1Cor.7.23'>Jūs esat dārgi atpirkti, nekļūstiet cilvēku vergi!</verse>
        <verse osisID='1Cor.7.24'>Brāļi, katrs lai paliek Dieva priekšā, kā viņš ir aicināts!</verse>
        <verse osisID='1Cor.7.25'>Attiecībā uz jaunavību man Kunga pavēles nav, bet es dodu padomu kā tāds, kas no Kunga ieguvis žēlsirdību, lai būtu uzticīgs.</verse>
        <verse osisID='1Cor.7.26'>Tāpēc pašreizējo spaidu dēļ es atzīstu par labāku, ka cilvēkam labāk palikt tāpat.</verse>
        <verse osisID='1Cor.7.27'>Ja esi saistīts ar sievu, nemeklē šķiršanos; ja esi neprecēts, nemeklē sievu!</verse>
        <verse osisID='1Cor.7.28'>Bet ja esi devies laulībā, tad neesi grēkojis; un ja jaunava apprecas, tā negrēko, bet miesas grūtības viņiem būs. Es tomēr gribu jūs saudzēt.</verse>
        <verse osisID='1Cor.7.29'>Brāļi, tāpēc es to saku: laiks ir īss. Turpmāk, lai tie, kam ir sievas, būtu tādi, it kā viņiem tās nebūtu;</verse>
        <verse osisID='1Cor.7.30'>Un tie, kas raud, kā tādi, kas neraud; un kas priecājas, kā tādi, kas nepriecājas; un kas pērk, kā tādi, kam nekā nav;</verse>
        <verse osisID='1Cor.7.31'>Un kas šo pasauli izmanto, būtu kā tādi, kas to neizmanto, jo šīs pasaules veids iznīkst.</verse>
        <verse osisID='1Cor.7.32'>Bet es vēlos, lai jūs būtu bez rūpēm. Kam nav sievas, tas rūpējas par to, kas ir Kunga, kā patikt Dievam.</verse>
        <verse osisID='1Cor.7.33'>Bet precētais rūpējas par pasaules lietām, kā patikt sievai, un viņš ir dalīts.</verse>
        <verse osisID='1Cor.7.34'>Arī neprecētā sieviete un jaunava domā par to, kas ir Kunga, lai būtu svēta miesā un garā; bet precētā domā par pasaules lietām, kā patikt vīram.</verse>
        <verse osisID='1Cor.7.35'>Es to saku jūsu labā, ne cilpu jums apmezdams, bet tājā nolūkā, lai dotu jums iespēju godīgā dzīvē un bez traucējuma pielūgt Kungu.</verse>
        <verse osisID='1Cor.7.36'>Bet ja kādam šķiet, ka izrādīsies necienīgi, ja viņa jaunava būs pāri gadiem, un tam tā jānotiek, tad lai dara, kā grib! Ja viņa dodas laulībā, grēka nav.</verse>
        <verse osisID='1Cor.7.37'>Bet kas, nebūdams padots nekādai nepieciešamībai, noteikti nospriedis savā sirdī un, rīkojoties saskaņā ar savu brīvo gribu, ir nolēmis savā sirdī paturēt savu meitu jaunavībā, tas labi dara.</verse>
        <verse osisID='1Cor.7.38'>Tātad, kas savu meitu atdod pie vīra, tas labi dara, bet kas nedod pie vīra, tas dara labāk.</verse>
        <verse osisID='1Cor.7.39'>Sieva ir padota likumam, kamēr viņas vīrs dzīvs. Ja tās vīrs ir miris, viņa ir brīva un var doties laulībā, ar ko vēlas, bet tikai Kungā.</verse>
        <verse osisID='1Cor.7.40'>Bet svētīgāka viņa būs, ja saskaņā ar manu padomu paliks tāpat. Es esmu pārliecināts, ka arī man ir Dieva Gars.</verse>
      </chapter>
      <chapter osisID='1Cor.8'>
        <verse osisID='1Cor.8.1'>Bet attiecēbā uz elkupuriem mēs zinām, ka mums visiem ir atziņa. Zināšanas dara uzpūtīgus, bet mīlestība ceļ.</verse>
        <verse osisID='1Cor.8.2'>Bet ja kāds iedomājas, ka viņš kaut ko zina, tad tas vēl nav atzinis to, kā viņam tas jāzina.</verse>
        <verse osisID='1Cor.8.3'>Bet ja kāds mīl Dievu, to Dievs ir atzinis. </verse>
        <verse osisID='1Cor.8.4'>Attiecībā uz barību, kas tiek upurēta elkiem, mēs zinām, ka elks pasaulē nav nekas un ka nav cita, bet ir tikai viens Dievs.</verse>
        <verse osisID='1Cor.8.5'>Ja arī tiek runāts par dieviem debesīs vai virs zemes (kā arī par to, ka ir daudz dievu un kungu),</verse>
        <verse osisID='1Cor.8.6'>Tad mums ir tikai viens Dievs, - Tēvs, no kura viss un kura dēļ mēs esam; un viens Kungs Jēzus Kristus, caur kuru viss un caur Viņu arī mēs.</verse>
        <verse osisID='1Cor.8.7'>Bet ne visos ir atziņa. Daži pieraduši vēl līdz šim pie elkiem, ēd it kā elkupuri, un tā viņu sirdsapziņa, vāja būdama, tiek apgānīta.</verse>
        <verse osisID='1Cor.8.8'>Ēdiens mūs netuvina Dievam. Jo, ja ēdīsim, mēs nekļūsim labāki, un ja neēdīsim, mēs nekļūsim sliktāki.</verse>
        <verse osisID='1Cor.8.9'>Tomēr pielūkojiet, ka šī jūsu brīvība kādreiz nekļūst ieļaunošana vājajiem!</verse>
        <verse osisID='1Cor.8.10'>Jo ja kāds redzēs to, kam ir saprašana, elku namā piedalāmies mielastā, vai tad tā sirdsapziņa, būdama vāja, nepamudinās viņu ēst elkupurus?</verse>
        <verse osisID='1Cor.8.11'>Tā tavas saprašanas dēļ ies pazušanā vājais, par kuru Kristus ir miris.</verse>
        <verse osisID='1Cor.8.12'>Bet tā, pret brāļiem grēkodami un viņu vājo sirdsapziņu ievainodami, jūs grēkojat pret Kristu.</verse>
        <verse osisID='1Cor.8.13'>Tādēļ, ja ēdiens ieļauno manu brāli, es mūžam gaļu neēdīšu, lai neapgrēcinātu savu brāli.</verse>
      </chapter>
      <chapter osisID='1Cor.9'>
        <verse osisID='1Cor.9.1'>Vai es neesmu brīvs? Vai es neesmu apustulis? Vai es neesmu mūsu Kungu Jēzu Kristu redzējis? Vai jūs neesat mans darbs Kungā?</verse>
        <verse osisID='1Cor.9.2'>Ja es citiem neesmu apustulis, tad jums es esmu, jo jūs esat manas apustuļa sūtības zīmogs Kungā.</verse>
        <verse osisID='1Cor.9.3'>Mana aizstāvēšanās pret tiem, kas mani apsūdz, ir sekojoša:</verse>
        <verse osisID='1Cor.9.4'>Vai mums nav tiesības ēst un dzert?</verse>
        <verse osisID='1Cor.9.5'>Vai mums nav tiesībās ņemt līdz sievieti - māsu tāpat kā pārējiem apustuļiem un Kunga brāļiem, un Kēfam?</verse>
        <verse osisID='1Cor.9.6'>Vai man vienam un Barnabam nav tiesības tā darīt?</verse>
        <verse osisID='1Cor.9.7'>Kas tad karo saviem līdzekļiem? Kas dēsta vīna dārzu un nebauda no tā augļiem? Kas gana ganāmpulku un neēd ganāmpulka pienu?</verse>
        <verse osisID='1Cor.9.8'>Vai es to runāju kā cilvēks? Vai arī likums to nesaka?</verse>
        <verse osisID='1Cor.9.9'>Jo Mozus likums saka: Neaizsien purnu kūlējam vērsim. (5.Moz.25,4) Vai Dievam rūp vērši?</verse>
        <verse osisID='1Cor.9.10'>Vai to viņš nesaka mūsu dēļ? Jo mūsu dēļ ir rakstīts: arājam jāar cerībā un kulējam jākuļ cerībā saņemt ražu.</verse>
        <verse osisID='1Cor.9.11'>Ja mēs esam jums sējuši garīgo, vai tad ir kas liels, ka mēs pļaujam jūsu laicīgo?</verse>
        <verse osisID='1Cor.9.12'>Ja citi ir jūsu tiesību līdzdalībnieki, kāpēc jo vairāk ne mēs? Bet mēs neesam šīs tiesības izlietojuši, un mēs visu panesam, lai Kristus evaņģēlijam neradītu šķērsļus.</verse>
        <verse osisID='1Cor.9.13'>Vai jūs nezināt, ka tie, kas svētnīcā strādā, no svētnīcas pārtiek, un kas altārim kalpo, no altāra saņem savu daļu?</verse>
        <verse osisID='1Cor.9.14'>Tāpat arī Kungs noteicis evaņģēlija sludinātājiem pārtikt no evaņģēlija.</verse>
        <verse osisID='1Cor.9.15'>Bet es nekā no tā neesmu izlietojis. Tomēr es nerakstu, lai to uz mani attiecinātu, jo man labāk mirt, nekā kāds manu godu laupītu.</verse>
        <verse osisID='1Cor.9.16'>Jo kad es sludinu evaņģēliju, tas nav man par godu, bet tas man nepieciešami jādara. Bēdas man, ja es evaņģēliju nesludinātu!</verse>
        <verse osisID='1Cor.9.17'>Jo ja es to labprāt daru, tad man ir alga, bet ja nelabprāt, tad tas man ir uzticēts amats.</verse>
        <verse osisID='1Cor.9.18'>Kāda tad ir mana alga? Tā, ka es, evaņģēliju sludinādams, pasludinu to bez atlīdzības un neizmantoju tiesības, kādas man dod evaņģēlija sludināšana.</verse>
        <verse osisID='1Cor.9.19'>Un es, starp visiem brīvs būdams, kļuvu visu kalps, lai iemantotu daudzus.</verse>
        <verse osisID='1Cor.9.20'>Un jūdiem es kļuvu it kā jūds, lai iemantotu jūdus;</verse>
        <verse osisID='1Cor.9.21'>Tiem, kas padoti bauslībai, it kā arī es būtu padots bauslībai, lai iemantotu tos, kas bija padoti bauslībai (lai gan es pats nebiju padots bauslībai); tiem, kas bija bez bauslības, it kā arī es būtu bez bauslības, lai iemantotu tos, kas bija bez bauslības (kaut es nebiju bez Dieva bauslības, bet biju padots Kristus bauslībai).</verse>
        <verse osisID='1Cor.9.22'>Vājajiem es kļuvu vājš, lai iemantotu vājos. Visiem es kļuvu viss, lai visus izglābtu.</verse>
        <verse osisID='1Cor.9.23'>Bet to visu es daru evaņģēlija dēļ, lai es būtu tā līdzdalībnieks.</verse>
        <verse osisID='1Cor.9.24'>Vai nezināt, ka tie, kas stadionā skrien, visi gan skrien, bet viens saņem godalgu? Skrieniet tā, lai jūs to saņemtu!</verse>
        <verse osisID='1Cor.9.25'>Katrs sacīkšu dalībnieks atturas no visa, un to viņi dara, lai iegūtu iznīcīgo kroni, bet mēs - neiznīcīgo.</verse>
        <verse osisID='1Cor.9.26'>Tātad es neskrienu uz kaut ko nenoteiktu, tā es necīnos, it kā gaisu sizdams.</verse>
        <verse osisID='1Cor.9.27'>Bet es šaustu savu miesu un lieku tai sev kalpot, lai kādreiz, citiem sludinot, pats netiktu atmests.</verse>
      </chapter>
      <chapter osisID='1Cor.10'>
        <verse osisID='1Cor.10.1'>Brāļi, es negribu atstāt jūs neziņā, ka mūsu tēvi visi bija zem padebess un visi gāja caur jūru,</verse>
        <verse osisID='1Cor.10.2'>Un padebesī, un jūrā visi ir kristīti Mozū,</verse>
        <verse osisID='1Cor.10.3'>Un visi ēda to pašu garīgo barību,</verse>
        <verse osisID='1Cor.10.4'>Un visi dzēra to pašu garīgo dzērienu (viņi dzēra no garīgās klints, kas tiem sekoja), bet klints bija Kristus;</verse>
        <verse osisID='1Cor.10.5'>Tomēr daudzi no viņiem Dievam nepatika; un viņi gāja bojā tuksnesī.</verse>
        <verse osisID='1Cor.10.6'>Bet tas viss notika mums par brīdinājumu, lai mēs nekārotu pēc ļauna, kā viņi ir kārojuši;</verse>
        <verse osisID='1Cor.10.7'>Un netopiet elku kalpi kā daži no viņiem, kā ir rakstīts: Šī tauta apsēdās, lai ēstu un dzertu, un piecēlās, lai dejotu. (2.Moz.32,6)</verse>
        <verse osisID='1Cor.10.8'>Un nenodosimies netiklībai, kā daži no viņiem bija nodevušies, un vienā dienā krita divdesmit trīs tūkstoši.</verse>
        <verse osisID='1Cor.10.9'>Un nekārdināsim Kristu, kā daži no tiem kārdinājuši, un viņi gāja bojā no čūskām.</verse>
        <verse osisID='1Cor.10.10'>Un nekurniet, kā daži no tiem kurnējuši un gāja bojā no postītāja.</verse>
        <verse osisID='1Cor.10.11'>Tas viss viņiem noticis mācībai, bet mums, kas dzīvojam pēdējos mūžos, tas uzrakstīts brīdinājumam.</verse>
        <verse osisID='1Cor.10.12'>Tātad, kas sevī iedomājas, ka viņš stāv, lai pielūko, ka nekrīt!</verse>
        <verse osisID='1Cor.10.13'>Kārdinājumi lai jums neuzbrūk, izņemot cilvēcīgos! Bet Dievs ir uzticīgs. Viņš neļaus jūs kārdināt pāri jūsu spējām, bet reizē ar kārdinājumu dos izturību, lai jūs varētu pastāvēt.</verse>
        <verse osisID='1Cor.10.14'>Tāpec, mani mīļie, bēdziet no kalpošanas elkiem!</verse>
        <verse osisID='1Cor.10.15'>Es runāju kā saprātīgiem. Jūs paši apsveriet, ko es saku!</verse>
        <verse osisID='1Cor.10.16'>Svētības biķeris, ko svētījam, vai tas nav savienošanās ar Kristus asinīm? Un maize, ko laužam, vai tā nav kopība ar Kunga miesu?</verse>
        <verse osisID='1Cor.10.17'>Kā viena maize, tā mēs daudzi esam viena miesa, visi, kas ir šīs vienas maizes līdzdalībnieki.</verse>
        <verse osisID='1Cor.10.18'>Skatiet Izraēli pēc miesas: vai tie, kas ēd upurdāvanas, neņem līdzdalību pie altāra?</verse>
        <verse osisID='1Cor.10.19'>Vai tad es saku, ka elkupuris kas ir, vai ka elki kas ir?</verse>
        <verse osisID='1Cor.10.20'>Bet ko pagāni upurē, to viņi upurē ļaunajiem gariem, bet ne Dievam. Bet es negribu, ka jūs būtu ļauno garu līdzdalībnieki.</verse>
        <verse osisID='1Cor.10.21'>Jūs nevarat būt Kunga galda un ļauno garu galda dalībnieki.</verse>
        <verse osisID='1Cor.10.22'>Vai mēs lai izaicinām Kungu? Vai mēs esam varenāki par Viņu? Viss man ir atļauts, bet ne viss ir noderīgs.</verse>
        <verse osisID='1Cor.10.23'>Viss man ir atļauts, bet ne viss ceļ.</verse>
        <verse osisID='1Cor.10.24'>Neviens lai nemeklē savu, bet cita labumu!</verse>
        <verse osisID='1Cor.10.25'>Visu, ko pārdod gaļas tirgū, ēdiet, nekā nejautādami sirdsapziņas dēļ!</verse>
        <verse osisID='1Cor.10.26'>Kungam pieder zeme un tās pārpilnība. (Ps 23,1)</verse>
        <verse osisID='1Cor.10.27'>Ja kāds no neticīgajiem jūs aicina un jūs gribat iet, tad ēdiet visu, ko ceļ jums priekšā, nekā netaujādami sirdsapziņas dēļ!</verse>
        <verse osisID='1Cor.10.28'>Bet ja kāds jums sacītu: Tas tika upurēts elkiem, tad neēdiet tā dēļ, kas jums aizrādīja, un sirdsapziņas dēļ.</verse>
        <verse osisID='1Cor.10.29'>Tomēr es nedomāju tavu, bet tā otra sirdsapziņu. Jo kāpēc lai sveša sirdsapziņa spriestu tiesu par manu brīvību?</verse>
        <verse osisID='1Cor.10.30'>Ja es pateikdamies piedalos, kāpēc tad tieku zaimots par to, par ko es pateicos?</verse>
        <verse osisID='1Cor.10.31'>Tātad, vai jūs ēdat, vai dzerat, vai citu ko darāt, visu dariet Dieva godam!</verse>
        <verse osisID='1Cor.10.32'>Neesiet piedauzība ne jūdiem, ne pagāniem, ne Dieva Baznīcai,</verse>
        <verse osisID='1Cor.10.33'>Tā kā arī es visiem visumā esmu tīkams, nemeklēdams savu, bet daudzu labumu, lai tie tiktu izglābti.</verse>
      </chapter>
      <chapter osisID='1Cor.11'>
        <verse osisID='1Cor.11.1'>Esiet sekotāji man kā es Kristum!</verse>
        <verse osisID='1Cor.11.2'>Brāļi, par to es jūs cildinu, ka jūs visur mani pieminat un pildāt manas pavēles tā, kā es jums tās esmu devis.</verse>
        <verse osisID='1Cor.11.3'>Bet es gribu, lai jūs zinātu, ka katra vīra galva ir Kristus, bet sievas galva ir vīrs, un Kristus galva ir Dievs.</verse>
        <verse osisID='1Cor.11.4'>Katrs vīrietis, kas, apsedzis galvu, lūdz Dievu vai pravieto, dara negodu savai galvai.</verse>
        <verse osisID='1Cor.11.5'>Bet katra sieviete, kas lūdz Dievu vai pravieto ar neapsegtu galvu, dara negodu savai gadvai, jo tā ir tāpat kā apcirpta.</verse>
        <verse osisID='1Cor.11.6'>Ja sieviete neaizsedzas, tad lai viņai nocērp matus! Tā kā sievietei ir kauns būt apcirptai vai noskūtai, tad lai apsedz galvu!</verse>
        <verse osisID='1Cor.11.7'>Vīrietim nevajag galvu apsegt, jo viņš ir Dieva attēls un godība, bet sieviete ir vīra gods.</verse>
        <verse osisID='1Cor.11.8'>Jo vīrietis nav no sievietes, bet sieviete no vīrieša; (1.Moz.2,21-22)</verse>
        <verse osisID='1Cor.11.9'>Arī vīrietis nav radīts sievietes dēļ, bet sieviete - vīrieša dēļ. (1.Moz.2,18 u.c.)</verse>
        <verse osisID='1Cor.11.10'>Tāpēc sievietei galvā jānēsā varas zīme eņģeļu dēļ.</verse>
        <verse osisID='1Cor.11.11'>Tomēr Kungā nav vīrietis bez sievietes, nedz sieviete bez vīrieša;</verse>
        <verse osisID='1Cor.11.12'>Jo kā sieviete no vīrieša, tā arī vīrietis no sievietes, bet viss no Dieva.</verse>
        <verse osisID='1Cor.11.13'>Spriediet jūs paši: vai pieklājas sievietei neaizsegtai Dievu lūgt?</verse>
        <verse osisID='1Cor.11.14'>Vai pati daba nemāca: ja kāds vīrietis audzē matus, tas viņam ir negods;</verse>
        <verse osisID='1Cor.11.15'>Bet ja sieviete audzē matus, tas viņai ir gods, jo mati viņai doti par aizsegu.</verse>
        <verse osisID='1Cor.11.16'>Bet ja kāds gribētu ķildoties, tad ne pie mums, ne Dieva Baznīcā tāda ieraduma nav.</verse>
        <verse osisID='1Cor.11.17'>Bet šo es aizrādu ne cildinādams, jo jūsu sanāksmes nenāk jums par labu, bet par ļaunu.</verse>
        <verse osisID='1Cor.11.18'>Vispirms es dzirdu, ka jūsu draudzes sanāksmēs notiekot šķelšanās, un daļēji es tam ticu;</verse>
        <verse osisID='1Cor.11.19'>Jo šķelšanām gan jābūt, lai kļūtu redzami tie, kas starp jums ir uzticami.</verse>
        <verse osisID='1Cor.11.20'>Kad jūs sanākat kopā, tad tas vairs nav Kunga vakarēdiena baudīšanai;</verse>
        <verse osisID='1Cor.11.21'>Jo katrs steidzas paņemt ēšanai savu ēdienu, un tā dažs paliek izsalcis, bet dažs piedzeras.</verse>
        <verse osisID='1Cor.11.22'>Vai jums nav māju, kur ēst un dzert? Vai jūs nicināt Dieva Baznīcu un apkaunojat tos, kam nekā nav? Ko lai jums saku? Vai lai cildinu? Šai ziņā es jūs necildinu.</verse>
        <verse osisID='1Cor.11.23'>Jo no Kunga es saņēmu, ko arī jums atstāju, ka Kungs Jēzus tanī naktī, kad Viņš tika nodots, paņēma maizi,</verse>
        <verse osisID='1Cor.11.24'>Un pateikdamies lauza un sacīja: Ņemiet un ēdiet, šī ir mana Miesa, kas par jums tiks atdota; to dariet manai piemiņai!</verse>
        <verse osisID='1Cor.11.25'>Tāpat arī biķeri pēc vakarēdiena, sacīdams: Šis biķeris ir Jaunā derība manās Asinīs; to dariet, cikkārt jūs to dzerat, manai piemiņai!</verse>
        <verse osisID='1Cor.11.26'>Un cikkārt šo maizi ēdīsiet un biķeri dzersiet, jūs pasludināsiet Kunga nāvi, iekams Viņš nāks.</verse>
        <verse osisID='1Cor.11.27'>Tātad, kas necienīgi šo maizi ēdīs vai dzers Kunga biķeri, tas noziegsies pret Kunga Miesu un Asinīm.</verse>
        <verse osisID='1Cor.11.28'>Bet lai cilvēks pats sevi pārbauda, un tā lai ēd no šīs maizes un dzer no šī biķera!</verse>
        <verse osisID='1Cor.11.29'>Jo kas ēd un dzer necienīgi, tas, neizšķirdams Kunga miesu, ēd un dzer sev tiesu.</verse>
        <verse osisID='1Cor.11.30'>Tādēļ starp jums ir daudz neveselu un vāju, un daudzi aizmiguši.</verse>
        <verse osisID='1Cor.11.31'>Ja mēs paši sevi tiesātu, tad mēs netiktu tiesāti.</verse>
        <verse osisID='1Cor.11.32'>Bet tiesādams Kungs mūs pārmāca, lai mēs reizē ar šo pasauli netiekam pazudināti.</verse>
        <verse osisID='1Cor.11.33'>Tātad, mani brāļi, kad jūs sapulcējaties mielastam, tad pagaidiet cits citu!</verse>
        <verse osisID='1Cor.11.34'>Ja kāds ir izsalcis, lai paēd mājās, ka jūs nesapulcētos tiesai. Kad ieradīšos, noteikšu pārējo.</verse>
      </chapter>
      <chapter osisID='1Cor.12'>
        <verse osisID='1Cor.12.1'>Bet, brāļi, es negribu, ka jūs nezinātu par garīgajām dāvanām.</verse>
        <verse osisID='1Cor.12.2'>Jūs zināt, ka jūs, kamēr bijāt pagāni, gājāt pie mēmajiem elkiem, it kā vesti.</verse>
        <verse osisID='1Cor.12.3'>Tāpēc es jums paskaidroju, ka neviens, kas runā Dieva Garā, nesaka: Lāsts Jēzum. Un neviens nevar pateikt: Kungs Jēzus, kā tikai Svētajā Garā.</verse>
        <verse osisID='1Cor.12.4'>Jo žēlastības ir dažādas, bet tas pats Gars.</verse>
        <verse osisID='1Cor.12.5'>Un ir dažādas kalpošanas, bet tas pats Kungs.</verse>
        <verse osisID='1Cor.12.6'>Un ir dažāda darbība, bet tas pats Dievs, kas visos visu dara.</verse>
        <verse osisID='1Cor.12.7'>Bet ikvienam tiek dota Gara atklāsme, lai nestu svētību.</verse>
        <verse osisID='1Cor.12.8'>Vienam caur Garu tiek doti gudrības vārdi, citam tanī pat Garā zinātnes vārdi,</verse>
        <verse osisID='1Cor.12.9'>Citam ticība tai pašā Garā, citam dāvana dziedināt tanī pat vienā Garā,</verse>
        <verse osisID='1Cor.12.10'>Citam darīt brīnumus, citam pravietot, citam pazīt garus, citam dažādas valodas, citam valodu tulkošana.</verse>
        <verse osisID='1Cor.12.11'>Bet to visu dara viens un tas pats gars, piešķirdams katram, kā gribēdams.</verse>
        <verse osisID='1Cor.12.12'>Jo kā viens ķermenis un tam daudz locekļu, bet visi ķermeņa locekļi, kaut gan to ir daudz, ir tikai viens ķermenis, tā arī Kristus.</verse>
        <verse osisID='1Cor.12.13'>Jo vienā Garā mēs visi esam kristīti, vai tie būt jūdi vai pagāni, vai vergi, vai brīvie; un visi mēs ar vienu Garu esam dziedināti.</verse>
        <verse osisID='1Cor.12.14'>Jo arī ķermenis nesastāv no viena, bet no daudziem locekļiem.</verse>
        <verse osisID='1Cor.12.15'>Ja kāja sacītu: Tā kā es neesmu roka, es nepiederu ķermenim, vai tāpēc tā nepiederētu ķermenim?</verse>
        <verse osisID='1Cor.12.16'>Un ja auss sacītu: Tā kā es neesmu roka, es nepiederu ķermenim, vai tāpēc tā nepiederētu ķermenim?</verse>
        <verse osisID='1Cor.12.17'>Ja viss ķermenis būtu acs, kur tad dzirde? Ja visa būtu dzirde, kur tad oža?</verse>
        <verse osisID='1Cor.12.18'>Bet tagad Dievs nolicis katru locekli ķermenī tā, kā tas Viņam labpatika.</verse>
        <verse osisID='1Cor.12.19'>Ja visi tie būtu viens loceklis, kur tad ķermenis?</verse>
        <verse osisID='1Cor.12.20'>Bet tagad gan ir daudz locekļu, bet viens ķermenis.</verse>
        <verse osisID='1Cor.12.21'>Bet acs nevar pateikt rokai: Man nevajag tavu darbu; vai atkal galva kājām: Jūs neesat man nepieciešamas.</verse>
        <verse osisID='1Cor.12.22'>Bet jo vairāk tie ķermeņa locekļi, kuri šķietami ir tie vājākie, ir nepieciešamāki;</verse>
        <verse osisID='1Cor.12.23'>Un tos ķermeņa locekļus, kurus mēs uzskatām par mazāk ievērojamiem, mēs turam sevišķā godā; un mūsu nepieklājīgajiem tiek veltīta lielāka pieklājība.</verse>
        <verse osisID='1Cor.12.24'>Bet tam, kas mūsos pieklājīgs, nevajag nekā. Bet Dievs mūsu ķermeni ir tā iekārtojis, ka lielāku cieņu piešķīris tam, kam tās trūka,</verse>
        <verse osisID='1Cor.12.25'>Lai ķermenī nebūtu šķelšanās, bet lai locekļi tanī cits par citu rūpētos.</verse>
        <verse osisID='1Cor.12.26'>Un kad viens loceklis cieš, tad visi locekļi cieš līdz; vai kad viens loceklis tiek godāts, tad visi locekļi priecājas līdz.</verse>
        <verse osisID='1Cor.12.27'>Bet jūs esat Kristus ķermenis un loceklis pie locekļa.</verse>
        <verse osisID='1Cor.12.28'>Un Dievs Baznīcā dažus iecēla: pirmkārt, par apustuļiem, otrkārt, par praviešiem, treškārt, par mācītājiem, tad deva spēku darīt brīnumus, tad dāvanas dziedināt, sniegt palīdzību, vadīt, runāt dažādās valodās, iztulkot runas.</verse>
        <verse osisID='1Cor.12.29'>Vai tad visi ir apustuļi, vai visi pravieši, vai visi mācītāji?</verse>
        <verse osisID='1Cor.12.30'>Vai visi ir brīnumdarītāji, vai visiem ir dāvanas dziedināt, vai visi runā mēlēs, vai visi tās iztulko?</verse>
        <verse osisID='1Cor.12.31'>Bet jūs centieties pēc labākām žēlastībām; un pie tā es jums rādu vēl cēlāku ceļu.</verse>
      </chapter>
      <chapter osisID='1Cor.13'>
        <verse osisID='1Cor.13.1'>Ja es runātu ar cilvēku un eņģeļu mēlēm, bet man nebūtu mīlestības, tad es būtu kā dārdošs varš vai skanošs zvārgulis.</verse>
        <verse osisID='1Cor.13.2'>Un ja man būtu pravieša dāvanas, un es zinātu visus noslēpumus un visas zinātnes, un ja man būtu pilnīga ticība tā, ka es kalnus pārceltu, bet man nebūtu mīlestības, tad es neesmu nekas.</verse>
        <verse osisID='1Cor.13.3'>Un ja es izdalītu visu savu mantu trūcīgo uzturam, un ja es nodotu savu ķermeni, lai mani sadedzina, bet mīlestības man nebūtu, tad tas man nekā nelīdzētu.</verse>
        <verse osisID='1Cor.13.4'>Mīlestība ir pacietīga, laipna; mīlestība nav skaudīga, tā nerīkojas nekautrīgi, nav uzpūtīga,</verse>
        <verse osisID='1Cor.13.5'>Tā nav godkārīga, nedzenas pēc sava, tā nedusmojas, tā nedomā ļaunu.</verse>
        <verse osisID='1Cor.13.6'>Tā nepriecājas par netaisnību, bet priecājas par patiesību.</verse>
        <verse osisID='1Cor.13.7'>Tā panes visu, tā tic visu, visu cerē, visu pacieš.</verse>
        <verse osisID='1Cor.13.8'>Mīlestība nekad nemitējas, ja arī pravietojumi izbeigtos vai valoda apklustu, vai zināšanas izgaistu.</verse>
        <verse osisID='1Cor.13.9'>Jo nepilnīga ir mūsu atziņa un mūsu pravietojums nepilnīgs;</verse>
        <verse osisID='1Cor.13.10'>Bet kad iestāsies pilnība, tad izbeigsies tas, kas bija nepilnīgs.</verse>
        <verse osisID='1Cor.13.11'>Kad es biju bērns, es runāju kā bērns, domāju kā bērns, spriedu kā bērns; bet kad es kļuvu vīrs, tad atmetu to, kas bērnišķīgs.</verse>
        <verse osisID='1Cor.13.12'>Tagad mēs redzam mīklaini kā atspulgā, bet tad - vaigu vaigā; tagad es atzīstu nepilnīgi, bet tad es atzīšu tā, kā arī es esmu atzīts.</verse>
        <verse osisID='1Cor.13.13'>Bet tagad paliek ticība, cerība, mīlestība, šīs trīs; bet lielākā no tām ir mīlestība.</verse>
      </chapter>
      <chapter osisID='1Cor.14'>
        <verse osisID='1Cor.14.1'>Tiecieties pēc mīlestības, pūlieties pēc garīgajām dāvanām, bet sevišķi, lai jums būtu praviešu dāvanas!</verse>
        <verse osisID='1Cor.14.2'>Jo kas runā valodās, tas nerunā cilvēkiem, bet Dievam, jo neviens to nesaprot; bet garā viņš runā noslēpumus.</verse>
        <verse osisID='1Cor.14.3'>Bet kas pravieto, tas runā cilvēku celšanai, paskubināšanai un iepriecināšanai.</verse>
        <verse osisID='1Cor.14.4'>Kas runā valodās, tas paceļ pats sevi, bet kas pravieto, tas ceļ Dieva Baznīcu.</verse>
        <verse osisID='1Cor.14.5'>Bet es vēlos, ka jūs visi runātu valodās, bet vēl vairāk, lai jūs pravietotu; jo lielāks ir tas, kas pravieto, nekā tas, kas runā valodās, ja viņš to nepaskaidro, lai draudze tiktu stiprināta.</verse>
        <verse osisID='1Cor.14.6'>Bet, brāļi, ja es tagad nāktu pie jums un runātu valodās, ko tas jums līdzētu, ja es nesludinātu jums vai nu atklāsmi, vai zināšanas, vai pravietojumus, vai mācību?</verse>
        <verse osisID='1Cor.14.7'>Tas tāpat kā ar nedzīviem priekšmetiem, kas rada skaņas, vai tā būtu stabule, vai kokle; ja tās neskanētu dažādi, kā tad būtu izšķirams, kā skan stabule un kā skan kokle?</verse>
        <verse osisID='1Cor.14.8'>Un ja taure dos nenoteiktu skaņu, kas tad gatavosies karam?</verse>
        <verse osisID='1Cor.14.9'>Tā arī jūs valodas ziņā. Ja jūs nerunāsiet skaidru valodu, kā lai saprot to, kas tiek runāts? Jūs runāsiet vējam.</verse>
        <verse osisID='1Cor.14.10'>Šinī pasaulē ir tik daudz dažādu valodu, un bez skaņas nav nekā.</verse>
        <verse osisID='1Cor.14.11'>Un ja es vārdu nozīmi nesaprotu, tad es esmu svešinieks tam, kam runāju, un tas, kas runā, ir man svešinieks.</verse>
        <verse osisID='1Cor.14.12'>Tā arī jūs, cenzdamies pēc gara dāvanam, rūpējieties, lai jūs būtu bagāti ar tām draudzes celšanai!</verse>
        <verse osisID='1Cor.14.13'>Tādēļ, kas runā valodās, lai lūdz Dievu, ka var to izskaidrot.</verse>
        <verse osisID='1Cor.14.14'>Ja es kādā valodā lūdzu Dievu, tad mans gars gan pielūdz Dievu, bet mans prāts paliek bez augļiem.</verse>
        <verse osisID='1Cor.14.15'>Kas tad iznāk? Es gribu lūgt Dievu garā, es gribu lūgt Dievu arī ar prātu; es gribu dziedāt garā, es gribu dziedāt arī ar prātu.</verse>
        <verse osisID='1Cor.14.16'>Bez tam, ja tu garā godināsi Dievu, kā tad vienkāršais cilvēks varēs pateikt "amen" tavai Dieva godināšanai, ja viņš nesaprot to, ko tu saki?</verse>
        <verse osisID='1Cor.14.17'>Jo tava pateicība ir gan laba, bet cits netiek ar to pacelts.</verse>
        <verse osisID='1Cor.14.18'>Es pateicos savam Dievam, ka es runāju visās jūsu valodās.</verse>
        <verse osisID='1Cor.14.19'>Bet draudzē es labāk gribu pateikt piecus vārdus ar savu saprašanu, lai arī citus pamācītu, nekā desmit tūkstošu vārdu valodās.</verse>
        <verse osisID='1Cor.14.20'>Brāļi, netopiet bērni saprašanā, bet ļaunuma ziņā esiet bērni! Saprašanā esiet pilnīgi!</verse>
        <verse osisID='1Cor.14.21'>Likumā ir rakstīts: Svešās valodās un svešām lūpām es runāšu šai tautai, un arī tad viņa mani neklausīs, saka Kungs. (Is.28,11)</verse>
        <verse osisID='1Cor.14.22'>Tāpēc valodas ir zīme nevis ticīgajiem, bet neticīgajiem, bet pravietojumi nav neticīgajiem, bet ticīgajiem.</verse>
        <verse osisID='1Cor.14.23'>Ja visa Baznīca sanāktu kopā, un visi runātu valodās, bet ienāktu arī nepratēji vai neticīgie, vai tad tie nepateiks, ka jūs esat ārprātīgi?</verse>
        <verse osisID='1Cor.14.24'>Bet ja, visiem pravietojot, ienāktu neticīgais vai nepratējs, un visi viņu pārliecinātu, visi viņu pārbaudītu,</verse>
        <verse osisID='1Cor.14.25'>Viņa sirds noslēpumi tiktu atklāti, tad viņš, uz sava vaiga nokritis, pielūgs Dievu un pasludinās, ka jūsos patiesi ir Dievs.</verse>
        <verse osisID='1Cor.14.26'>Ko tad darīt, brāļi? Kad jūs sapulcējaties, tad katram no jums ir psalms vai mācība, vai izskaidrojumi, tas viss lai notiek pacelšanai!</verse>
        <verse osisID='1Cor.14.27'>Ja kāds runā valodās, divi vai, lielākais, trīs un pēc kārtas, tad viens lai izskaidro;</verse>
        <verse osisID='1Cor.14.28'>Bet ja izskaidrotāja nav, tad lai viņš draudzē klusē un lai runā tikai sev un Dievam!</verse>
        <verse osisID='1Cor.14.29'>Arī pravieši lai runā divi vai trīs, bet citi lai apspriež!</verse>
        <verse osisID='1Cor.14.30'>Bet ja citam, kas tur sēž, rodas atklāsme, tad lai pirmais klusē!</verse>
        <verse osisID='1Cor.14.31'>Jo jūs visi pēc kārtas varat pravietot, lai visiem būtu pamācība un visiem - pamudinājums.</verse>
        <verse osisID='1Cor.14.32'>Arī praviešu gari praviešiem pakļauti,</verse>
        <verse osisID='1Cor.14.33'>Jo Dievs nav nevienprātības, bet miera Dievs, kā arī es visās svēto draudzēs mācu.</verse>
        <verse osisID='1Cor.14.34'>Sievietes lai sanāksmēs klusē, jo viņām nav atļauts runāt, bet tām jābūt paklausīgām, kā arī likums to nosaka.</verse>
        <verse osisID='1Cor.14.35'>Bet ja tās grib ko uzzināt, tad lai mājās jautā saviem vīriem, jo sievietei nepieklājas runāt sanāksmē.</verse>
        <verse osisID='1Cor.14.36'>Vai tad Dieva vārds no jums cēlies, vai tas pie jums vieniem nācis?</verse>
        <verse osisID='1Cor.14.37'>Ja kādam šķiet, ka viņš ir pravietis vai gara cilvēks, tad viņam jāzina, ka tas, ko jums rakstu, ir Kunga pavēle.</verse>
        <verse osisID='1Cor.14.38'>Bet ja kads to neatzīst, tad arī viņš netiks atzīts.</verse>
        <verse osisID='1Cor.14.39'>Tātad, brāļi, centieties pravietot un neliedziet runāt valodās!</verse>
        <verse osisID='1Cor.14.40'>Bet visam jānotiek pieklājīgi un kārtīgi.</verse>
      </chapter>
      <chapter osisID='1Cor.15'>
        <verse osisID='1Cor.15.1'>Brāļi, es atgādinu jums evaņģēliju, ko es jums pasludināju, ko jūs pieņēmāt un kurā jūs arī stāvat,</verse>
        <verse osisID='1Cor.15.2'>Caur ko jūs arī esat pestīti, ja jūs to paturat tādā veidā, kā es jums to pasludināju; citādi jūsu ticība ir veltīga.</verse>
        <verse osisID='1Cor.15.3'>Jo vispirms es jums mācīju to, ko arī pats saņēmu, ka saskaņā ar Rakstiem Kristus ir miris par mūsu grēkiem,</verse>
        <verse osisID='1Cor.15.4'>Un ka Viņš ticis apbedīts, un ka Viņš saskaņā ar Rakstiem trešajā dienā augšāmcēlies,</verse>
        <verse osisID='1Cor.15.5'>Un ka Viņš parādījies Kēfam un pēc tam tiem vienpadsmit.</verse>
        <verse osisID='1Cor.15.6'>Vēlāk Viņš parādījās vairāk kā pieci simti brāļiem kopā esot, no kuriem daudzi vēl dzīvo līdz šim, bet daži jau aizmiguši.</verse>
        <verse osisID='1Cor.15.7'>Pēc tam Viņš parādījies Jēkabam, tad visiem apustuļiem;</verse>
        <verse osisID='1Cor.15.8'>Bet pēdīgi pēc visiem Viņš parādījās arī man, it kā kādam nelaikā dzimušajam.</verse>
        <verse osisID='1Cor.15.9'>Jo es esmu mazākais starp apustuļiem un es neesmu cienīgs, ka mani sauc par apustuli, tādēļ ka es vajāju Dieva Baznīcu.</verse>
        <verse osisID='1Cor.15.10'>Bet, pateicoties Dieva žēlastībai, es esmu tas, kas es esmu, un Viņa žēlastība manī nebija nesekmīga, un es strādāju vairāk par viņiem visiem, tomēr ne es, bet Dieva žēlastība kopā ar mani.</verse>
        <verse osisID='1Cor.15.11'>Vai tas es, vai viņi, tā mēs sludinām, un tā jūs kļuvāt ticīgi.</verse>
        <verse osisID='1Cor.15.12'>Ja tad par Kristu sludina, ka Viņš no miroņiem augšāmcēlies, kā tad daži no jums saka, ka augšāmcēlšanās no miroņiem neesot?</verse>
        <verse osisID='1Cor.15.13'>Bet ja augšāmcelšanās no miroņiem nav, tad arī Kristus nav augšāmcēlies.</verse>
        <verse osisID='1Cor.15.14'>Un ja Kristus nav augšāmcēlies, tad veltīga ir mūsu sludināšana, veltīga ir arī jūsu ticība.</verse>
        <verse osisID='1Cor.15.15'>Ja nav mirušo augšāmcelšanās, tad mēs esam arī Dieva viltus liecinieki, jo mēs būtu liecinājuši pret Dievu, ka Viņš Kristu uzmodinājis, bet Viņš to nebūtu uzmodinājis.</verse>
        <verse osisID='1Cor.15.16'>Jo ja mirušie augšām neceļas, tad arī Kristus nav augšāmcēlies.</verse>
        <verse osisID='1Cor.15.17'>Un ja Kristus nav augšāmcēlies, tad veltīga ir jūsu ticība, jo jūs vēl esat savos grēkos.</verse>
        <verse osisID='1Cor.15.18'>Tad arī tie, kas aizmiguši Kristū, ir pazuduši.</verse>
        <verse osisID='1Cor.15.19'>Ja mēs uz Kristu ceram tikai šinī dzīvē, tad mēs esam tie nožēlojamākie starp visiem cilvēkiem.</verse>
        <verse osisID='1Cor.15.20'>Bet tagad Kristus ir no miroņiem augšāmcēlies kā pirmais starp mirušajiem,</verse>
        <verse osisID='1Cor.15.21'>Jo kā caur cilvēku nāve, tā arī caur cilvēku mirušo augšāmcēlšanās.</verse>
        <verse osisID='1Cor.15.22'>Un kā Ādamā visi mirst, tā arī Kristū tiks visi atdzīvināti,</verse>
        <verse osisID='1Cor.15.23'>Bet katrs pēc savas kārtas: Kristus kā pirmais, pēc tam tie, kas Kristum pieder, kas ticējuši uz Viņa atnākšanu.</verse>
        <verse osisID='1Cor.15.24'>Kad Viņš būs nodevis valstību Dievam un Tēvam, kad būs iznīcinājis katru valdību un varu, un spēku, pēc tam būs gals.</verse>
        <verse osisID='1Cor.15.25'>Bet Viņam jāvalda, kamēr Viņš noliks visus ienaidniekus zem Viņa kājām.</verse>
        <verse osisID='1Cor.15.26'>Un kā pēdējais ienaidnieks tiks iznīcināta nāve, jo Viņš visu ir pakļāvis zem Tā kājām. Bet ja Viņš saka,</verse>
        <verse osisID='1Cor.15.27'>Ka viss Viņam pakļauts, tad, bez šaubām, izņemot To, kas Viņam visu pakļāvis.</verse>
        <verse osisID='1Cor.15.28'>Bet kad Viņam viss būs pakļauts, tad arī Dēls pats pakļausies Viņam, kas Tam visu pakļāva, lai visā viss būtu Dievs.</verse>
        <verse osisID='1Cor.15.29'>Bez tam, ko darīs tie, kas liekas kristīties par mirušajiem? Ja vispār mirušie augšām necelsies, kāpēc tad kristīties par viņiem?</verse>
        <verse osisID='1Cor.15.30'>Kāpēc arī mēs ik brīdi pastāvam briesmās?</verse>
        <verse osisID='1Cor.15.31'>Es mirstu ik dienas, tik tiešām, brāļi, kā jūs esat mans gods Kristū Jēzū, mūsu Kungā!</verse>
        <verse osisID='1Cor.15.32'>Ja es (kā cilvēks) Efezā cīnījos ar plēsīgajiem zvēriem, kāds man no tā labums, ja mirušie neceļas augšām? Ēdīsim un dzersim, jo rīt mēs mirsim!</verse>
        <verse osisID='1Cor.15.33'>Nepievilieties! Ļaunas valodas bojā labus tikumus.</verse>
        <verse osisID='1Cor.15.34'>Esiet modri jūs, taisnīgie, un negrēkojiet, ja daži Dievu nepazīst; to es saku jums par kaunu.</verse>
        <verse osisID='1Cor.15.35'>Bet ja kāds sacītu: Kā mirušie uzcelsies, kādā miesā tie atnāks?</verse>
        <verse osisID='1Cor.15.36'>Tu neprātīgais! Ko tu sēji, tas netop dzīvs, ja pirmāk nenomirst.</verse>
        <verse osisID='1Cor.15.37'>Un ko tu sēji, tā nav miesa, kas vēl taps, bet tu sēji kailu graudu, vai tas būtu kviešu, vai no kā cita.</verse>
        <verse osisID='1Cor.15.38'>Bet Dievs tam dod miesu, kā vēlēdamies, un ikkatrai sēklai dod savu īpatu miesu.</verse>
        <verse osisID='1Cor.15.39'>Ne ikkatra miesa ir tā pati miesa, jo citāda tā ir cilvēkiem, citāda dzīvniekiem, citāda putniem un citāda zivīm.</verse>
        <verse osisID='1Cor.15.40'>Ir arī debesu ķermeņi un zemes ķermeņi; bet citāds ir debesu un citāds zemes ķermeņu krāšņums.</verse>
        <verse osisID='1Cor.15.41'>Citāds spožums ir saulei, citāds spožums mēnesim un citāds spožums zvaigznēm; pat zvaigzne no zvaigznes atšķiras spožumā.</verse>
        <verse osisID='1Cor.15.42'>Tā arī augšāmcelšanās no miroņiem. Sēts tiek iznīcībā, augšāmcelsies neiznīcībā.</verse>
        <verse osisID='1Cor.15.43'>Sēts tiek negodā, augšāmcelsies godībā; sēts top nespēkā, augšāmcelsies spēkā.</verse>
        <verse osisID='1Cor.15.44'>Sēta top dabīga miesa, augšāmcelsies garīga miesa. Ja ir dabīga miesa, tad ir arī garīga, kā tas rakstīts:</verse>
        <verse osisID='1Cor.15.45'>Pirmais cilvēks Ādams kļuva dzīva dvēsele, pēdējais Ādams - atdzīvinātājs Gars.</verse>
        <verse osisID='1Cor.15.46'>Bet pirms nekā garīgais, ir dabīgais, pēc tam garīgais.</verse>
        <verse osisID='1Cor.15.47'>Pirmais cilvēks no zemes - laicīgs; otrs Cilvēks no debesīm - debesu.</verse>
        <verse osisID='1Cor.15.48'>Kāds tas, kas no zemes, tādi arī laicīgie, un kāds Tas, kas no debesīm, tādi arī tie, kas no debesīm.</verse>
        <verse osisID='1Cor.15.49'>Tātad, kā mēs bijām tā attēls, kas no zemes, tā lai esam arī Tā attēls, kas no debesīm.</verse>
        <verse osisID='1Cor.15.50'>Brāļi, bet to es saku: miesa un asinis nevar iemantot Dieva valstību, nedz iznīcība iemantos neiznīcību.</verse>
        <verse osisID='1Cor.15.51'>Lūk, es jums saku noslēpumu: Mēs visi celsimies augšām, bet ne visi tiksim pārveidoti,</verse>
        <verse osisID='1Cor.15.52'>Piepeši, acumirklī, pēdējai bazūnei atskanot; jo bazūne atskanēs, un mirušie celsies augšām neiznīcībā, un mēs tapsim pārveidoti.</verse>
        <verse osisID='1Cor.15.53'>Jo šim iznīcīgajam jātērpjas neiznīcībā, un šeit mirstīgajam jātērpjas nemirstībā.</verse>
        <verse osisID='1Cor.15.54'>Bet kad šeit mirstīgais būs tērpies nemirstībā, tad piepildīsies vārdi, kas rakstīti: Nāve ir aprīta uzvarā.</verse>
        <verse osisID='1Cor.15.55'>Nāve, kur ir tava uzvara? Nāve, kur ir tavs dzelonis?</verse>
        <verse osisID='1Cor.15.56'>Bet nāves dzelonis ir grēks, un grēka spēks ir likums.</verse>
        <verse osisID='1Cor.15.57'>Bet pateicība Dievam, kas mums devis uzvaru caur mūsu Kungu Jēzu Kristu!</verse>
        <verse osisID='1Cor.15.58'>Tāpēc, mani mīļie brāļi, esiet pastāvīgi un nesatricināmi, vienmēr centīgi Kunga darbā, zinādami, ka jūsu darbs nav veltīgs Kungā!</verse>
      </chapter>
      <chapter osisID='1Cor.16'>
        <verse osisID='1Cor.16.1'>Bet ziedojumu vākšanu, kas notiek svēto labā, izdariet tāpat, kā es to noteicu Galatijas draudzēm.</verse>
        <verse osisID='1Cor.16.2'>Lai ikviens no jums pirmajā nedēļas dienā atliek un uzglabā, kas kuram labpatiks, lai nevajadzētu vākt ziedojumus tad, kad es atnākšu.</verse>
        <verse osisID='1Cor.16.3'>Bet kad es būšu pie jums, tad es sūtīšu tos, kurus jūs rakstiski atzīsiet par piemērotiem, uz Jeruzalemi, lai aiznes jūsu dāvanas.</verse>
        <verse osisID='1Cor.16.4'>Bet ja izrādīsies, ka ir vēlams, lai arī es ietu, tad viņi ies reizē ar mani.</verse>
        <verse osisID='1Cor.16.5'>Tomēr es nākšu pie jums tad, kad būšu pārstaigājis Maķedoniju, jo caur Maķedoniju es iešu.</verse>
        <verse osisID='1Cor.16.6'>Bet pie jums es varbūt uzkavēšos, vai pat pārziemošu, lai jūs mani aizvadītu turp, kur iešu.</verse>
        <verse osisID='1Cor.16.7'>Jo es negribu tikai garām ejot jūs redzēt, bet ceru, ja Kungs atļaus, kādu laiku palikt pie jums.</verse>
        <verse osisID='1Cor.16.8'>Efezā es palikšu līdz Vasarsvētkiem;</verse>
        <verse osisID='1Cor.16.9'>Jo durvis man atvērušās lielas un plašas, bet arī pretinieku daudz.</verse>
        <verse osisID='1Cor.16.10'>Bet kad atnāks Timotejs, lūkojiet, ka viņš justos pie jums drošībā, jo viņš strādā Kunga darbu tāpat kā es.</verse>
        <verse osisID='1Cor.16.11'>Neviens lai viņu nenievā, bet pavadiet viņu mierā, lai viņš nāk pie manis, jo es gaidu viņu kopā ar brāļiem.</verse>
        <verse osisID='1Cor.16.12'>Un par brāli Apollu es jums ziņoju, ka es viņu ļoti lūdzu, lai viņš kopā ar brāļiem aiziet pie jums, bet viņam nebija prātā tagad iet, bet viņš aizies, tiklīdz viņam būs laiks.</verse>
        <verse osisID='1Cor.16.13'>Esiet modri, pastāviet ticībā, darbojieties vīrišķīgi un esiet stipri!</verse>
        <verse osisID='1Cor.16.14'>Visi jūsu darbi lai notiek mīlestībā!</verse>
        <verse osisID='1Cor.16.15'>Bet es jūs, brāļi, lūdzu: jūs pazīstat Stefanas namu; viņi ir Ahajas pirmkristītie un nodevušies kalpošanai svētajiem.</verse>
        <verse osisID='1Cor.16.16'>Esiet arī jūs padevīgi viņiem un katram, kas darbojas līdz un strādā.</verse>
        <verse osisID='1Cor.16.17'>Bet es priecājos par Stefanas un Fortunāta, un Ahaika klātbūtni, jo viņi aizvieto to, kas trūka no jūsu puses,</verse>
        <verse osisID='1Cor.16.18'>Jo viņi atspirdzināja manu un jūsu garu. Tāpēc atzīstiet viņus par tādiem;</verse>
        <verse osisID='1Cor.16.19'>Āzijas draudzes jūs sveicina. Akvila un Priskilla kopā ar savas mājas draudzi jūs daudzreiz sveicina Kungā. Pie viņiem es arī mājoju.</verse>
        <verse osisID='1Cor.16.20'>Visi brāļi jūs sveicina. Sveiciniet viens otru ar svētu skūpstu!</verse>
        <verse osisID='1Cor.16.21'>Sveiciens ar manu, Pāvila, roku.</verse>
        <verse osisID='1Cor.16.22'>Ja kāds nemīl mūsu Kungu Jēzu Kristu, tas lai tiek pazudināts! Maran, ata.</verse>
        <verse osisID='1Cor.16.23'>Mūsu Kunga Jēzus Kristus žēlastība lai ir ar jums!</verse>
        <verse osisID='1Cor.16.24'>Mana mīlestība lai ir ar jums visiem Kristū Jēzū! Amen.</verse>
      </chapter>
    </div>
    <div type='book' osisID='2Cor'>
      <chapter osisID='2Cor.1'>
        <verse osisID='2Cor.1.1'>Pāvils, saskaņā ar Dieva prātu Jēzus Kristus apustulis, un brālis Timotejs Dieva draudzei, kas ir Korintā, un visiem svētajiem visā Ahajā:</verse>
        <verse osisID='2Cor.1.2'>Žēlastība jums un miers no mūsu Dieva Tēva un Kunga Jēzus Kristus!</verse>
        <verse osisID='2Cor.1.3'>Slavēts lai Dievs un mūsu Kunga Jēzus Kristus Tēvs, žēlsirdības Tēvs un katras iepriecināšanas Dievs,</verse>
        <verse osisID='2Cor.1.4'>Kas mūs iepriecina visās mūsu bēdās, lai arī mēs paši varētu iepriecināt tos, kas cieš visādas apspiešanas, ar to mācību, ar kādu Dievs mūs iepriecina.</verse>
        <verse osisID='2Cor.1.5'>Jo kā Kristus ciešanas pārpilnīgi mūs piemeklē, tāpat pārpilnībā nāk pār mums iepriecinājumi caur Kristu.</verse>
        <verse osisID='2Cor.1.6'>Bet ja mēs ciešam bēdas, tad tas jūsu pamācīšanai un pestīšanai; kad tiekam iepriecināti, tad tas jūsu iepriecināšanai; ja mēs tiekam pamudināti, tad tas jūsu pamudināšanai un glābšanai. Tas dara to, ka jūs panesat tās pašas ciešanas, kuras mēs ciešam,</verse>
        <verse osisID='2Cor.1.7'>Lai mūsu cerība par jums būtu stipra, zinādami, ka jūs būsiet līdzdalībnieki iepriecinājumā, tāpat kā esat ciešanās.</verse>
        <verse osisID='2Cor.1.8'>Jo mēs negribam jūs, brāļi, atstāt neziņā par mūsu bēdām, kas mūs piemeklēja Āzijā. Pārmērīgi un pāri spēkiem mēs bijām apspiesti, tā ka pat dzīvot apnika.</verse>
        <verse osisID='2Cor.1.9'>Mēs sevī bijām pārliecināti, ka mums jāmirst, tā ka vairs nepaļāvāmies uz sevi, bet uz Dievu, kas uzmodina mirušos.</verse>
        <verse osisID='2Cor.1.10'>Viņš mūs glābis un glābj no tik lielām briesmām: uz Viņu mēs ceram, ka Viņš arī turpmāk mūs glābs.</verse>
        <verse osisID='2Cor.1.11'>Arī jūs palīdziet, aizlūgdami par mums, lai par mums piešķirto žēlastību, ko daudzi izlūguši, no daudzām mutēm tiktu izteikta pateicība par mums.</verse>
        <verse osisID='2Cor.1.12'>Bet mūsu gods ir mūsu sirdsapziņas liecība, ka mēs sirds vienkāršībā un vaļsirdībā uz Dievu, ne miesīgā gudrībā, bet Dieva žēlastībā staigājam šinī pasaulē, it sevišķi starp jums.</verse>
        <verse osisID='2Cor.1.13'>Jo mēs nerakstām jums cita nekā, kā tikai to, ko jūs lasījāt un atzināt. Bet es ceru, ka jūs līdz galam to atzīsiet.</verse>
        <verse osisID='2Cor.1.14'>Un kā jūs pa daļai sapratāt, ka mēs esam jūsu gods, tā arī jūs esat mūsu - mūsu Kunga Jēzus Kristus dienā.</verse>
        <verse osisID='2Cor.1.15'>Un šinī pārliecībā es agrāk gribēju aiziet pie jums, lai parādītu divkāršu labvēlību,</verse>
        <verse osisID='2Cor.1.16'>Un no jums aiziet un Maķedoniju, bet no Maķedonijas atkal nākt pie jums, lai jūs mani pavadītu uz Jūdeju.</verse>
        <verse osisID='2Cor.1.17'>Bet kad es tā lēmu, vai es to darīju vieglprātīgi? Vai mani nodomi ir tikai miesīgi nodomi, tā ka pie manis ir drīz ‘jā’, drīz ‘nē’?</verse>
        <verse osisID='2Cor.1.18'>Bet kā Dievs ir uzticams, tā mūsu runa jums nav reizē ‘jā’ un ‘nē’.</verse>
        <verse osisID='2Cor.1.19'>Jo Dieva Dēls Jēzus Kristus, ko es un Silvans, un Timotejs jums sludinājām, nav rezē ‘jā’ un ‘nē’, bet Viņā bija ‘jā’.</verse>
        <verse osisID='2Cor.1.20'>Jo cik ir Dieva apsolīšanu, tās ir Viņā ‘jā’: tāpēc arī caur Viņu ‘amen’ Dievam mums par godu.</verse>
        <verse osisID='2Cor.1.21'>Bet tas, kas stiprina mūs un jūs Kristū un kas mūs svaidīja, ir Dievs.</verse>
        <verse osisID='2Cor.1.22'>Viņš mūs apzīmogoja un deva Gara ķīlu mūsu sirdīs.</verse>
        <verse osisID='2Cor.1.23'>Pie savas dvēseles piesaucu Dievu par liecinieku, ka es, jūs saudzēdams, negāju vairs uz Korintu ne tāpēc, ka mēs jūsu ticību gribētu pārvaldīt, bet lai palīdzētu jūsu priekā, jo jūs pastāvat ticībā.</verse>
      </chapter>
      <chapter osisID='2Cor.2'>
        <verse osisID='2Cor.2.1'>Bet es pats sevī apņēmos pie jums ar skumjām vairs nenākt.</verse>
        <verse osisID='2Cor.2.2'>Jo ja es jūs apbēdinu, tad kas mani iepriecinās, ja ne tas, ko es apbēdināju?</verse>
        <verse osisID='2Cor.2.3'>Tāpēc es jums to rakstīju, lai, atnākot, man nebūtu bēdas uz bēdām par tiem, par kuriem man vajadzēja priecāties; es uzticos jums visiem, jo mans ir arī jūsu visu prieks.</verse>
        <verse osisID='2Cor.2.4'>Jo es jums rakstīju lielās bēdās un sirds bailēs, rūgti raudādams, nevis lai jūs skumtu, bet lai jūs zinātu, cik ļoti es jūs mīlu.</verse>
        <verse osisID='2Cor.2.5'>Ja kāds apbēdināja, tad ne mani vien, bet, lai neapvainotu visus, pa daļai arī jūs.</verse>
        <verse osisID='2Cor.2.6'>Tādam pietiek soda, ko vairākums viņam uzlicis.</verse>
        <verse osisID='2Cor.2.7'>Pretēji tam labāk piedodiet un ieprieciniet viņu, lai to nenomāc pārāk lielas bēdas!</verse>
        <verse osisID='2Cor.2.8'>Tāpēc es jūs uzaicinu, lai jūs parādītu viņam mīlestību.</verse>
        <verse osisID='2Cor.2.9'>Jo tamdēļ es jums arī rakstīju, lai pārliecinātos par jums, vai jūs visā esat paklausīgi.</verse>
        <verse osisID='2Cor.2.10'>Bet kam jūs ko piedevāt, tam arī es piedevu; jo ja es kādam piedevu, tad piedevu jūsu dēļ Kristus vārdā,</verse>
        <verse osisID='2Cor.2.11'>Lai sātans mūs nepieviltu, jo viņa nodomi mums ir zināmi.</verse>
        <verse osisID='2Cor.2.12'>Bet kad es nonācu Troadā Kristus evaņģēlija dēļ un durvis Kungā man bija atvērtas,</verse>
        <verse osisID='2Cor.2.13'>Mans gars neatrada mieru, tāpēc ka nesastapu savu brāli Titu. Atvadījies no viņiem, es aizgāju uz Maķedoniju.</verse>
        <verse osisID='2Cor.2.14'>Bet lai pateicība Dievam, kas mums liek uzvarēt Jēzū Kristū un caur mums izplata Viņa atziņas smaržu visās vietās,</verse>
        <verse osisID='2Cor.2.15'>Jo Dievam mēs esam Kristus labā smarža tiem, kas tiek izglābti, un tiem, kas iet pazušanā:</verse>
        <verse osisID='2Cor.2.16'>Vieniem gan nāves smarža nāvei, bet citiem dzīvības smarža dzīvībai. Un kas tam ir piemērots?</verse>
        <verse osisID='2Cor.2.17'>Mēs neviltojam Dieva vārdu kā daudzi citi, bet mēs runājam no skaidras sirds kā no Dieva, - Dieva priekšā, Kristus vārdā.</verse>
      </chapter>
      <chapter osisID='2Cor.3'>
        <verse osisID='2Cor.3.1'>Vai mēs atkal sākam sevi ieteikt? Vai mums vajadzīgi ieteikšanas raksti pie jums vai no jums kā dažiem citiem?</verse>
        <verse osisID='2Cor.3.2'>Jūs esat mūsu vēstule, kas ierakstīta mūsu sirdīs un ko pazīst un lasa visi cilvēki.</verse>
        <verse osisID='2Cor.3.3'>Ir redzams, ka jūs esat Kristus vēstule, ko mēs esam sastādījuši un uzrakstījuši ne ar tinti, bet ar dzīvā Dieva Garu, ne uz akmens, bet uz miesīgām sirds plāksnēm.</verse>
        <verse osisID='2Cor.3.4'>Bet tāda paļāvība mums ir uz Dievu caur Kristu;</verse>
        <verse osisID='2Cor.3.5'>Ne tāpēc, ka mēs būtu no sevis spējīgi domāt it kā no sevis, bet mūsu spējas ir no Dieva.</verse>
        <verse osisID='2Cor.3.6'>Viņš arī mums devis spējas kalpot Jaunajai derībai, ne burtam, bet garam, jo burts nokauj, bet gars atdzīvina.</verse>
        <verse osisID='2Cor.3.7'>Bet ja kalpošanai nāvei, kas burtiem bija iekalta akmenī, bija tāda godība, ka Izraēļa bērni nevarēja skatīties Mozus sejā viņa vaiga spožuma dēļ, kas bija pārejošs,</verse>
        <verse osisID='2Cor.3.8'>Vai tad gara kalpošanai nebūs daudz lielāka godība?</verse>
        <verse osisID='2Cor.3.9'>Ja jau pazudināšanas kalpošanai ir sava godība, tad daudz vairāk šī godība pārpilnībā ir taisnības kalpošanai.</verse>
        <verse osisID='2Cor.3.10'>Toreizējā godība vairs nav godība šīs pārlieku lielās godības dēļ.</verse>
        <verse osisID='2Cor.3.11'>Ja jau iznīcīgajam ir sava godība, tad jo vairāk godība ir tam, kas paliek.</verse>
        <verse osisID='2Cor.3.12'>Tā kā mums ir tāda cerība, mēs rīkojamies lielā paļāvībā</verse>
        <verse osisID='2Cor.3.13'>Un ne kā Mozus, kas apsedza savu vaigu, lai Izraēļa bērni neredzētu viņa sejā to, kam jāizzūd.</verse>
        <verse osisID='2Cor.3.14'>Bet viņu prāts ir nocietināts. Jo līdz pat šai dienai, lasot Veco Derību, tas pats aizsegs paliek neatsegts (jo ar Kristu tas izzūd).</verse>
        <verse osisID='2Cor.3.15'>Bet līdz šai dienai, kad lasa Mozu, sega paliek pārklāta pār viņu sirdīm.</verse>
        <verse osisID='2Cor.3.16'>Bet tikko kāds atgriežas pie Kunga, sega tiek noņemta.</verse>
        <verse osisID='2Cor.3.17'>Kungs ir Gars; bet kur Kunga Gars, tur brīvība.</verse>
        <verse osisID='2Cor.3.18'>Un mēs visi, kad atklātām sejām skatāmies Kunga godībā, it kā no Kunga Gara tiekam pārveidoti tanī pat attēlā no spožuma spožumā.</verse>
      </chapter>
      <chapter osisID='2Cor.4'>
        <verse osisID='2Cor.4.1'>Tādēļ mēs nepagurstam, atrazdamies šinī kalpošanā, jo žēlsirdība mums to uzticējusi.</verse>
        <verse osisID='2Cor.4.2'>Bet mēs, atteikušies no slepeniem, negodīgiem paņēmieniem, nedzīvojam viltībā un neviltojam Dieva vārdu. Mēs, atklāti sludinādami patiesību, novēlam sevi katrai cilvēku sirdsapziņai Dieva priekšā.</verse>
        <verse osisID='2Cor.4.3'>Ja mūsu evaņģēlijs ir aizklāts, tad tikai tiem tas aizklāts, kas iet pazušanā.</verse>
        <verse osisID='2Cor.4.4'>Neticīgajiem šīs pasaules dievs ir apstulbinājis prātu, lai tiem nespīdētu Dieva attēla - Kristus godības evaņģēlija gaisma.</verse>
        <verse osisID='2Cor.4.5'>Jo mēs nesludinām paši sevi, bet mūsu Kungu Jēzu Kristu. Mēs esam jūsu kalpi Jēzū.</verse>
        <verse osisID='2Cor.4.6'>Jo Dievs, kas lika no tumsas spīdēt gaismai, pats atspīdēja mūsu sirdīs, lai apgaismotu Dieva godības atzīšanu Jēzus Kristus vaigā.</verse>
        <verse osisID='2Cor.4.7'>Bet šo dārgumu mēs glabājam māla traukos, lai spēka pārpilnība būtu ne no mums, bet no Dieva.</verse>
        <verse osisID='2Cor.4.8'>No visurienes mēs ciešam apspiešanu, bet neesam nomākti; esam trūkumā, bet neesam izmisuši.</verse>
        <verse osisID='2Cor.4.9'>Mēs ciešam vajāšanas, bet neesam atstāti; tiekam satriekti, bet neejam bojā.</verse>
        <verse osisID='2Cor.4.10'>Mēs vienmēr nesam Jēzus nāves ciešanas savās miesās, lai arī Jēzus dzīvība parādītos mūsu mirstīgajā miesā.</verse>
        <verse osisID='2Cor.4.11'>Jo vienmēr mēs, kas dzīvojam, Jēzus dēļ esam padoti nāvei, lai Jēzus dzīvība parādītos mūsu mirstīgajā miesā.</verse>
        <verse osisID='2Cor.4.12'>Tātad nāve darbojas mūsos, dzīvība - jūsos.</verse>
        <verse osisID='2Cor.4.13'>Bet mums ir tas pats ticības gars, kā rakstīts: Es ticēju, tāpēc es runāju; arī mēs ticam un tāpēc runājam,</verse>
        <verse osisID='2Cor.4.14'>Zinādami, ka Tas, kas uzmodināja Jēzu, arī mūs uzmodinās līdz ar Jēzu un nostādīs kopā ar jums.</verse>
        <verse osisID='2Cor.4.15'>Jo tas viss jūsu dēļ, lai ar daudzu pateicību pārpilnībā būtu žēlastība Dieva lielākam godam.</verse>
        <verse osisID='2Cor.4.16'>Tāpēc mēs nepagurstam, un lai gan mūsu ārīgais cilvēks iznīkst, iekšējais tomēr diendienā atjaunojas.</verse>
        <verse osisID='2Cor.4.17'>Jo tagadējās apspiešanas, kas ir īslaicīgas un vieglas, dod mums pārmērīgu, mūžīgu godību, kas atsver visu,</verse>
        <verse osisID='2Cor.4.18'>Ja mēs neņemam vērā to, kas redzams, bet to, kas nav redzams. Jo tas, ko redzam, ir laicīgs, bet neredzamais ir mūžīgs.</verse>
      </chapter>
      <chapter osisID='2Cor.5'>
        <verse osisID='2Cor.5.1'>Kad mūsu šīs dzīves laicīgais miteklis būs nojaukts, mēs zinām, ka mums no Dieva ir mūžīgs mājoklis debesīs, kas nav rokām celts.</verse>
        <verse osisID='2Cor.5.2'>Jo šinī mēs nopūšamies, ilgodamies būt ietērpti tanī mājoklī, kas ir no debesīm,</verse>
        <verse osisID='2Cor.5.3'>Un, ja būsim ietērpti, nebūsim kaili.</verse>
        <verse osisID='2Cor.5.4'>Jo mēs, šinī teltī būdami, apgrūtināti nopūšamies, negribēdami, lai mūs izģērbj, bet lai pārģērbj, dzīvei aprijot mirstīgo.</verse>
        <verse osisID='2Cor.5.5'>Bet Dievs ir tas, kas mūs tam sagatavojis un devis Garu ķīlā.</verse>
        <verse osisID='2Cor.5.6'>Tāpēc mums vienmēr ir stipra pārliecība un zinām, ka mēs, kamēr esam šinī miesā, no Kunga esam tālu,</verse>
        <verse osisID='2Cor.5.7'>(Jo mēs vēl dzīvojam ticībā, bet ne redzēšanā.)</verse>
        <verse osisID='2Cor.5.8'>Bet mums ir vēlēšanās un stipra griba labāk aiziet no šīs miesas un būt Kunga klātbūtnē.</verse>
        <verse osisID='2Cor.5.9'>Un tāpēc mes cenšamies vai nu prombūtnē, vai klātbūtnē Viņam būt patīkami.</verse>
        <verse osisID='2Cor.5.10'>Jo mums visiem jāstājas Kristus soģa krēsla priekšā, lai katrs saņemtu attiecīgi tam, ko viņš, būdams savā miesā, labu vai ļaunu darījis.</verse>
        <verse osisID='2Cor.5.11'>Tātad, pazīdami bijību pret Kungu, mēs pārliecinām cilvēkus. Bet Dievs mūs pazīst, un es ceru, ka arī jūsu sirdsapziņas mūs pazīst.</verse>
        <verse osisID='2Cor.5.12'>Mēs jums sevi atkal neieteicam, bet jums dodam iemeslu ar mums lepoties, lai jūs varētu atbildēt tiem, kas lielās ar ārišķīgo, bet ne ar to, kas sirdī.</verse>
        <verse osisID='2Cor.5.13'>Ja aizraujamies līdz neprātam, tas Dievam; ja rīkojamies apdomīgi, tas jūsu labā.</verse>
        <verse osisID='2Cor.5.14'>Jo Kristus mīlestība mūs skubina, kad apdomājam to: ja viens miris par visiem, tad mēs visi ir miruši.</verse>
        <verse osisID='2Cor.5.15'>Bet par visiem mira Kristus, lai tie, kas dzīvo, nedzīvo vairs sev, bet Tam, kas par viņiem miris un augšāmcēlies.</verse>
        <verse osisID='2Cor.5.16'>Tāpēc no šī brīža mēs neviena nepazīstam miesīgi; un ja mēs Kristu esam pazinuši miesīgi, tad tagad vairs tā nepazīstam.</verse>
        <verse osisID='2Cor.5.17'>Tātad, ja kas ir Kristū, tas ir jauns radījums; vecais ir pagājis; lūk, viss kļuvis jauns.</verse>
        <verse osisID='2Cor.5.18'>Bet viss no Dieva, kas mūs samierināja ar sevi caur Kristu un deva mums samierināšanās kalpošanu.</verse>
        <verse osisID='2Cor.5.19'>Jo Dievs caur Kristu samierināja pasauli ar sevi, nepieskaitīdams tiem viņu grēkus un ielikdams mūsos samierināšanās vārdu.</verse>
        <verse osisID='2Cor.5.20'>Kristus vietā mēs izpildām sūtību, it kā Dievs pamācītu caur mums. Kristus vietā mēs jūs lūdzam: samierinieties ar Dievu!</verse>
        <verse osisID='2Cor.5.21'>To, kas grēka nepazina, Viņš mūsu dēļ padarīja par grēku, lai mēs caur Viņu kļūtu Dieva taisnība.</verse>
      </chapter>
      <chapter osisID='2Cor.6'>
        <verse osisID='2Cor.6.1'>Būdami jūsu līdzstrādnieki, mēs atgādinām, lai jūs nesaņemtu Dieva žēlastību veltīgi.</verse>
        <verse osisID='2Cor.6.2'>Jo Viņš saka: žēlastības laikā es tevi paklausīju un pestīšanas dienā es tev palīdzēju. Lūk, tagad ir žēlastības laiks, lūk, tagad pestīšanas diena.</verse>
        <verse osisID='2Cor.6.3'>Mēs nevienam nekādu apgrēcību nedodam, lai mūsu kalpošana netiktu nopelta;</verse>
        <verse osisID='2Cor.6.4'>Bet ka visā esam Dieva kalpi, mēs pierādām lielā pacietībā, bēdās, trūkumā un bailēs,</verse>
        <verse osisID='2Cor.6.5'>Šaustīšanā, cietumos, uztraukumos, darbā, negulēšanā, gavēnī,</verse>
        <verse osisID='2Cor.6.6'>Šķīstībā, zināšanā, lēnprātībā, laipnībā, Svētajā Garā, neviltotā mīlestībā,</verse>
        <verse osisID='2Cor.6.7'>Patiesības vārdā, Dieva spēkā, ar taisnības ieročiem pa labi un pa kreisi,</verse>
        <verse osisID='2Cor.6.8'>Ar godu un negodu, ar neslavu un labu slavu, it kā viltnieki un tomēr patiesīgi; kā nepazīstami un tomēr zināmi;</verse>
        <verse osisID='2Cor.6.9'>Kā mirēji, un, lūk, mēs dzīvojam; kā šaustīti, bet nenonāvēti;</verse>
        <verse osisID='2Cor.6.10'>Kā noskumuši, bet vienmēr priecīgī; kā trūkumcietēji, bet kas daudzus dara bagātus; kā tādi, kam nekā nav un tomēr ir viss.</verse>
        <verse osisID='2Cor.6.11'>Korintieši, mēs jums atklāti sakām, mūsu sirds ir plaši atvērt.</verse>
        <verse osisID='2Cor.6.12'>Mēs pret jums neesam šaursirdīgi, bet jūs pret mums esat šaursirdīgi.</verse>
        <verse osisID='2Cor.6.13'>Tā kā jūs saņemat to pašu algu, es kā bērniem jums saku: kļūstiet arī jūs atvērtāki!</verse>
        <verse osisID='2Cor.6.14'>Nevelciet jūgu kopā ar neticīgajiem, jo kas kopējs ir taisnībai ar netaisnību? Vai kāda sadraudzība gaismai ar tumsu?</verse>
        <verse osisID='2Cor.6.15'>Bet kāda saskaņa Kristum ar Beliālu? Vai kāda daļa ir ticīgajam ar neticīgo?</verse>
        <verse osisID='2Cor.6.16'>Bet kā sader Dieva svētnīca ar elkiem? Jo jūs esat dzīvā Dieva svētnīca, kā Dievs to saka: es viņos mājošu un starp viņiem staigāšu, un es būšu viņu Dievs, un viņi būs mana tauta.</verse>
        <verse osisID='2Cor.6.17'>Tāpēc aizejiet no viņu vidus un nošķirieties, saka Kungs, un netīram nepieskarieties!</verse>
        <verse osisID='2Cor.6.18'>Un es jūs pieņemšu, un es būšu jums Tēvs, un jūs būsiet mani dēli un meitas, saka visspēcīgais Kungs.</verse>
      </chapter>
      <chapter osisID='2Cor.7'>
        <verse osisID='2Cor.7.1'>Vismīļie, tā kā mums ir tādi apsolījumi, tīrīsimies no katra miesas un gara traipa un Dieva bijībā sekmēsim savu svēttapšanu!</verse>
        <verse osisID='2Cor.7.2'>Pieņemiet mūs! Mēs nevienam neesam netaisnību nodarījuši, nevienu notiesājuši, nevienu apgājuši.</verse>
        <verse osisID='2Cor.7.3'>Ne jūsu notiesāšanai es to saku, jo es jau agrāk teicu, ka jūs esat mūsu sirdīs, lai kopā mirtu un kopā dzīvotu.</verse>
        <verse osisID='2Cor.7.4'>Es pilnīgi paļaujos uz jums, es esmu ļoti lepns uz jums. Iepriecinājuma pilns, es pārpilnībā izjūtu prieku visās mūsu bēdās.</verse>
        <verse osisID='2Cor.7.5'>Jo, kad nonācām Maķedonijā, mūsu miesai nebija nekāda miera, bet izcietām visādas bēdas: no ārienes uzbrukumus, iekšienē bailes.</verse>
        <verse osisID='2Cor.7.6'>Bet Dievs, kas iepriecina pazemīgos, Titam atnākot, iepriecināja arī mūs.</verse>
        <verse osisID='2Cor.7.7'>Bet nevien viņa atnākšana, bet arī iepriecinājums ar kādu jūs viņu iepriecinājāt, jo viņš mums stāstīja par jūsu rūpēm par mani, tā ka es vēl vairāk priecājos.</verse>
        <verse osisID='2Cor.7.8'>Es nenožēloju, ka es jūs apbēdināju ar savu vēstuli. Ja man arī bija žēl, redzot, ka tā vēstule (kaut vai uz brīdi) jūs apbēdinājusi,</verse>
        <verse osisID='2Cor.7.9'>Tad tagad es priecājos ne tāpēc, ka jūs bijāt noskumuši, bet tāpēc, ka noskumāt, lai gandarītu; jo jūs noskumāt pēc Dieva prāta, lai jūs mūsu dēļ nekādā ziņā neciestu zaudējumu.</verse>
        <verse osisID='2Cor.7.10'>Jo Dievam patīkamas skumjas rada noteiktu gandarījumu pestīšanai, bet pasaulīgās skumjas nes nāvi.</verse>
        <verse osisID='2Cor.7.11'>Jo, lūk, tās pašas Dievam patīkamās skumjas, ar kādām es jūs apbēdināju, kādu rūpību tās jūsos radījušas, arī aizstāvēšanos, arī īgnumu, arī bailes, arī ilgas, arī centību, arī nosodīšanu! Katrā ziņā jūs pierādījāt, ka jūs šinī lietā neesat vainojami.</verse>
        <verse osisID='2Cor.7.12'>Tātad, ja es jums rakstīju, tad ne tā dēļ, kas padarīja netaisnību, un arī ne cietēja dēļ, bet lai parādītu tās rūpes, kas mums ir jūsu labā</verse>
        <verse osisID='2Cor.7.13'>Dieva priekšā. Tāpēc mēs esam apmierināti. Bet mūsu apmierinājumā mēs vēl vairāk priecājamies par Tita prieku, jo jūs visi atspirdzinājāt viņa garu.</verse>
        <verse osisID='2Cor.7.14'>Un ja es jūs kaut kā viņam esmu cildinājis, tad neesmu palicis kaunā, bet kā viss, ko jums runājām, ir patiesība, tā arī mūsu cildināšana Titam ir bijusi patiesība;</verse>
        <verse osisID='2Cor.7.15'>Un, atminoties visu jūsu paklausību, viņa sirds vēl vairāk ir jums pievērsusies, jo jūs viņu uzņēmāt bijībā un bailēs.</verse>
        <verse osisID='2Cor.7.16'>Es priecājos, ka es visā varu uz jums paļauties.</verse>
      </chapter>
      <chapter osisID='2Cor.8'>
        <verse osisID='2Cor.8.1'>Bet mēs jums, brāļi, ziņojam par Dieva žēlastību, kas dota Maķedonijas draudzēm.</verse>
        <verse osisID='2Cor.8.2'>Jo viņiem, lai gan daudz bēdu pārbaudītiem, prieks bija pārpilnībā; un viņi, paši dzīvodami lielā trūkumā, bija ļoti bagāti savā sirsnībā.</verse>
        <verse osisID='2Cor.8.3'>Es apliecinu par viņiem, ka tie attiecīgi savām spējām un pat pāri spējām bijuši labvēlīgi.</verse>
        <verse osisID='2Cor.8.4'>Mūs pierunādami, viņi ļoti lūdza mūsu atļauju piedalīties svēto pabalstīšanā.</verse>
        <verse osisID='2Cor.8.5'>Un pāri mūsu cerībām viņi vispirms ziedoja sevi Kungam un tad mums saskaņā ar Dieva prātu.</verse>
        <verse osisID='2Cor.8.6'>Tad mēs lūdzām Titu: kā viņš iesācis, tā lai arī pabeidz pie jums šo mīlestības darbu.</verse>
        <verse osisID='2Cor.8.7'>Bet tā kā jūs visā esat bagāti: gan ticībā, gan vārdos, gan zināšanā, gan visādos centienos un klāt vēl jūsu mīlestībā iepretim mums, tad esiet bagāti arī šinī mīlestības darbā!</verse>
        <verse osisID='2Cor.8.8'>To es nesaku pavēlēdams, bet, ievērojot citu centību, pārbaudu jūsu mīlestības īstenību.</verse>
        <verse osisID='2Cor.8.9'>Jo jūs zināt mūsu Kunga Jēzus Kristus žēlastību, ka Viņš, būdams bagāts, jūsu dēļ kļuvis nabags, lai Viņa nabadzībā jūs kļūtu bagāti.</verse>
        <verse osisID='2Cor.8.10'>Šinī gadījumā es dodu šādu padomu: tas jums derīgi, ka jūs pagājušā gadā iesākāt nevien ar darbu, bet arī ar labu gribu.</verse>
        <verse osisID='2Cor.8.11'>Bet tagad izpildiet to arī darbā, lai labprātīgai gribai seko arī izpildīšana no tā, kas jums ir!</verse>
        <verse osisID='2Cor.8.12'>Ja laba griba ir, tad tā labpatīkama tanī, kas ir, bet ne no tā, kā nav.</verse>
        <verse osisID='2Cor.8.13'>Jo nedrīkst būt, ka citu atvieglošana jūs novestu trūkumā; te jābūt vienlīdzībai.</verse>
        <verse osisID='2Cor.8.14'>Tagadējā laikā jūsu pārpilnība lai palīdz viņu trūkumam, un viņu pārpilnība lai aizpilda jūsu trūkumu, lai būtu vienlīdzība, kā ir rakstīts:</verse>
        <verse osisID='2Cor.8.15'>Kam bija daudz, tam nebija pārpilnības; kam bija maz, tas necieta trūkumu.</verse>
        <verse osisID='2Cor.8.16'>Bet lai pateicība Dievam, kas Titam sirdī devis tādu pat rūpību par jums.</verse>
        <verse osisID='2Cor.8.17'>Jo viņš, pieņēmis manu uzaicinājumu un būdams centības pilns, labprātīgi aizceļoja pie jums.</verse>
        <verse osisID='2Cor.8.18'>Reizē ar viņu mēs nosūtījām brāli, kā gods evaņģēlija sludināšanā izpaudies visās draudzēs.</verse>
        <verse osisID='2Cor.8.19'>Un nevien tas, bet draudzes viņu iecēlušas par mūsu ceļojuma pavadoni šinī mīlestības darbā, ko mēs strādājam Kunga godam un mūsu labās gribas pierādīšanai.</verse>
        <verse osisID='2Cor.8.20'>Tā mēs izvairāmies, lai kāds mūs nenopeltu bagātīgo dāvanu dēļ, ko esam savākuši;</verse>
        <verse osisID='2Cor.8.21'>Jo mēs rūpējamies nevien par to, kas labs Dievam, bet arī cilvēkiem.</verse>
        <verse osisID='2Cor.8.22'>Viņiem līdz mēs nosūtījām mūsu brāli, kura centību mēs bieži daudzos gadījumos esam pārbaudījuši; tagad, pilnīgi paļaudamies uz jums, viņš kļuvis vēl centīgāks.</verse>
        <verse osisID='2Cor.8.23'>Kas attiecas uz Titu, tad viņš ir mans līdzgaitnieks un līdzstrādnieks jūsu labā; kas attiecas uz mūsu brāļiem, tad viņi ir draudžu sūtņi un Kristus gods.</verse>
        <verse osisID='2Cor.8.24'>Tātad parādiet viņiem savu mīlestību un attaisnojiet mūsu labo atsauksmi par jums visu draudžu priekšā!</verse>
      </chapter>
      <chapter osisID='2Cor.9'>
        <verse osisID='2Cor.9.1'>Bet man ir lieki rakstīt jums par palīdzības darbu svētajiem.</verse>
        <verse osisID='2Cor.9.2'>Jo es pazīstu jūsu centīgo garu, par ko es jūs cildināju maķedoniešiem. Arī Ahaja no pagājuša gada bijusi sagatavota, bet jūsu centība pamudinājusi daudzus citus.</verse>
        <verse osisID='2Cor.9.3'>Bet es nosūtīju brāļus, lai jūs (kā jau sacīju) būtu sagatavoti un mūsu dižošanās par jums šinī ziņā nebūtu tukša;</verse>
        <verse osisID='2Cor.9.4'>Lai tad, ja maķedonieši kopā ar mani atnāktu un atrastu jūs nesagatavotus, mums (neteiksim jums) nebūtu jānosarkst šīs lietas dēļ.</verse>
        <verse osisID='2Cor.9.5'>Tāpēc man šķita, ka ir nepieciešami lūgt brāļus, lai viņi jau iepriekš aiziet pie jums un lai sagatavo šo apsolīto svētību tā, ka tā būtu gatava kā svētība, bet ne kā skopums.</verse>
        <verse osisID='2Cor.9.6'>Bet to es saku: kas skopi sēj, tas skopi pļaus; un kas svētīgi sēj, tas svētīgi pļaus.</verse>
        <verse osisID='2Cor.9.7'>Katrs lai dara, kā viņš savā sirdī apņēmies, ne skumdams un ne spiests, jo augstsirdīgu devēju Dievs mīl.</verse>
        <verse osisID='2Cor.9.8'>Bet Dievs ir spējīgs dot jums bagātīgi visādas žēlastības, lai jums vienmēr visā būtu visāda pārticība un jūs būtu bagāti visādiem labiem darbiem.</verse>
        <verse osisID='2Cor.9.9'>Kā rakstīts: Viņš ir izbēris, devis nabagiem, Viņa taisnība paliek mūžīgi mūžos. (Ps 111,9)</verse>
        <verse osisID='2Cor.9.10'>Bet kas dod sēklu sējējam, dos arī maizi ēšanai un vairos jūsu sēju un liks pieaugt jūsu taisnības augļiem,</verse>
        <verse osisID='2Cor.9.11'>Lai jums, kas visā bagāti, pārpilnībā būtu katra labsirdība, kas mūsos rada pateicību Dievam.</verse>
        <verse osisID='2Cor.9.12'>Jo šis palīdzības darbs ne tikai aizpildīs to, kas trūkst svētajiem, bet pārpilnībā radīs arī daudz pateicības Dievam.</verse>
        <verse osisID='2Cor.9.13'>Šīs sekmīgās labdarības dēļ viņi godina Dievu par jūsu paklausības apliecinājumu Kristus evaņģēlijam un labvēlīgo palīdzību viņiem un citiem,</verse>
        <verse osisID='2Cor.9.14'>Un viņi, lūgdami Dievu par jums, ilgojas pēc jums pārlieku lielās Dieva žēlastības dēļ, kas ir jūsos.</verse>
        <verse osisID='2Cor.9.15'>Dievam lai pateicība par Viņa neizsakāmo dāvanu!</verse>
      </chapter>
      <chapter osisID='2Cor.10'>
        <verse osisID='2Cor.10.1'>Bet es, Pāvils, kas jūsu klātbūtnē esot pazemīgs, bet prombūtnē drošsirdīgs pret jums, lūdzu jūs Kristus lēnprātības un laipnības dēļ.</verse>
        <verse osisID='2Cor.10.2'>Un es jūs lūdzu, lai man nevajadzētu, pie jums esot, uzstāties ar tādu drošsirdību, ar kādu esmu apņēmies uzstāties pret dažiem, kas domā, ka mēs dzīvojam miesai.</verse>
        <verse osisID='2Cor.10.3'>Jo mēs gan miesā dzīvojam, bet nekarojam miesīgi.</verse>
        <verse osisID='2Cor.10.4'>Mūsu cīņas ieroči nav miesīgi, bet ar Dievu tie ir spējīgi sagraut cietokšņus; mēs apgāžam lēmumus</verse>
        <verse osisID='2Cor.10.5'>Un katru augstprātību, kas paceļas pret Dieva atzīšanu, un ņemam gūstā visus prātus, lai tie kalpotu Kristum.</verse>
        <verse osisID='2Cor.10.6'>Un esam gatavi nosodīt katru nepaklausību, tiklīdz jūsu paklausība būs pilnīga.</verse>
        <verse osisID='2Cor.10.7'>Vērojiet to, kas acu priekšā! Ja kāds ir sevī pārliecināts, ka viņš pieder Kristum, tad lai tas pats sevi padomā: kā viņš pieder Kristum, tā arī mēs.</verse>
        <verse osisID='2Cor.10.8'>Un ja es vēl vairāk lepotos ar varu, ko Kungs mums devis jūsu stiprināšanai, bet ne jūsu graušanai, arī tad es nepalikšu kaunā.</verse>
        <verse osisID='2Cor.10.9'>Bet nedomājiet, ka es ar vēstulēm gribētu jūs iebaidīt!</verse>
        <verse osisID='2Cor.10.10'>Jo tie gan saka, ka viņa vēstules ir svarīgas un spēcīgas, bet viņa personīgā uzstāšanās ir vāja, un viņa runa nenozīmīga.</verse>
        <verse osisID='2Cor.10.11'>Tādi lai iegaumē sekojošo: kādi mēs esam prombūtnē vārdos savās vēstulēs, tādi arī klātesot darbos.</verse>
        <verse osisID='2Cor.10.12'>Jo mēs neuzdrošināmies sevi pieskaitīt vai pielīdzināt tādiem, kas sevi ieteic; bet mēs mērojam sevi pēc tā, kas mēs sevī esam un salīdzinām sevi ar mums pašiem.</verse>
        <verse osisID='2Cor.10.13'>Bet mēs neleposimies pārmērīgi, bet saskaņā ar mēra paraugu, ko Dievs mums spraudis. Pēc šī mēra mēs sniedzamies līdz jums.</verse>
        <verse osisID='2Cor.10.14'>Mēs nepārspīlējam, it kā mēs nebūtu nonākuši līdz jums; mēs taču atnesām jums Kristus evaņģēliju.</verse>
        <verse osisID='2Cor.10.15'>Mēs bez mēra nelielīsimies ar svešiem darbiem, bet mēs ceram, ka, pieaugot jūsu ticībai, mēs savas darbības apjomā iegūsim jūsu atzinību pārpilnībā,</verse>
        <verse osisID='2Cor.10.16'>Lai varētu sludināt evaņģēliju pāri jūsu robežām, nemaz nedižojoties ar to, kas jau padarīts svešā darba laukā.</verse>
        <verse osisID='2Cor.10.17'>Bet kas lielās, lai lielās Kungā!</verse>
        <verse osisID='2Cor.10.18'>Jo ne tas ir cienīgs, kas sevi ieteic, bet ko Kungs ieteic.</verse>
      </chapter>
      <chapter osisID='2Cor.11'>
        <verse osisID='2Cor.11.1'>Kaut jūs mazliet paciestu mani manā neprātībā! Bet jūs jau ciešat mani.</verse>
        <verse osisID='2Cor.11.2'>Jo es cenšos par jums ar Dieva centību; es saderināju jūs vienam Vīram, lai kā nevainīgu jaunavu stādītu Kristum priekšā.</verse>
        <verse osisID='2Cor.11.3'>Bet es baidos, ka jūs neatkristu no Kristus vienkāršības un jūsu domas netiktu sagandētas, tāpat kā čūska pievīla Ievu ar savu viltību.</verse>
        <verse osisID='2Cor.11.4'>Bet ja kāds nāk un sludina citu Kristu nekā to, ko esam sludinājuši, vai saņemat citu garu nekā to, ko esat saņēmuši, vai citu evaņģēliju, nekā to, ko pieņēmuši, tad jūs to labprāt ciešat.</verse>
        <verse osisID='2Cor.11.5'>Man šķiet, ka es ne mazāk par tiem dižapustuļiem esmu darījis.</verse>
        <verse osisID='2Cor.11.6'>Lai arī es esmu neveikls runāšanā, tad tomēr ne atziņā; to mēs jums visumā pierādījām.</verse>
        <verse osisID='2Cor.11.7'>Vai tad es esmu grēkojis, sevi pazemodams, lai jūs paaugstinātu? Jo es sludināju Dieva evaņģēliju bez atlīdzības.</verse>
        <verse osisID='2Cor.11.8'>Citas draudzes es esmu izmantojis, saņemdams no tām pabalstu, lai kalpotu jums.</verse>
        <verse osisID='2Cor.11.9'>Un kad biju pie jums un cietu trūkumu, es nevienu neapgrūtināju, bet to, kas man trūka, aizpildīja brāļi, kas man atnāca no Maķedonijas; jums es visā kalpoju un kalpošu bez apgrūtināšanas.</verse>
        <verse osisID='2Cor.11.10'>Kā Kristus patiesība manī ir, tā šo godu Ahajas apgabalā neviens man nevar atņemt.</verse>
        <verse osisID='2Cor.11.11'>Kāpēc? Vai tāpēc, ka es jūs nemīlu? Dievs to zina!</verse>
        <verse osisID='2Cor.11.12'>Bet ko es daru, to arī darīšu, lai nedotu iespēju tiem, kas meklē izdevību savai lielībai, līdzināties ar mums.</verse>
        <verse osisID='2Cor.11.13'>Jo tādi viltus apustuļi ir viltīgi strādnieki, kas izliekas par Kristus apustuļiem.</verse>
        <verse osisID='2Cor.11.14'>Nav arī brīnums, jo pats sātans izliekas par gaismas eņģeli!</verse>
        <verse osisID='2Cor.11.15'>Tāpēc nav nekas sevišķs, ja viņa kalpi izliekas par taisnības kalpiem; bet kādi viņu darbi, tāds būs arī gals.</verse>
        <verse osisID='2Cor.11.16'>Es atkal saku (lai neviens netur mani par neprātīgu; bet ja jau tā, tad pieņemiet mani kā neprātīgu, lai arī es varētu mazliet palielīties).</verse>
        <verse osisID='2Cor.11.17'>Ko es saku šinī dižošanās lietā, to es nesaku pēc Dieva prāta, bet it kā neprātā.</verse>
        <verse osisID='2Cor.11.18'>Bet ja daudzi lielās tanī, kas attiecas uz miesu, tad arī es lielīšos.</verse>
        <verse osisID='2Cor.11.19'>Jo jūs, paši prātīgi būdami, labprāt ciešat neprātīgos.</verse>
        <verse osisID='2Cor.11.20'>Jūs panesat, ja kāds jūs verdzina, ja kāds izmanto, ja kāds ko atņem, ja kāds lielās, ja kāds jūs sit sejā.</verse>
        <verse osisID='2Cor.11.21'>Sev par kaunu es saku, ka šinī ziņā mēs bijām vāji. Bet ja kāds uzdrošinās lepoties (to saku neprātā), tad uzdrošinos arī es.</verse>
        <verse osisID='2Cor.11.22'>Tie ir ebreji, arī es; tie ir izraēlieši, arī es; tie ir Ābrahama pēcnācēji, arī es.</verse>
        <verse osisID='2Cor.11.23'>Tie ir Kristus kalpi (es runāju kā neprātīgais), vēl vairāk es tāds esmu: daudzos darbos, vairākkārt cietumos, bezmēra šaustīšanā, bieži nāves briesmās.</verse>
        <verse osisID='2Cor.11.24'>No jūdiem piecas reizes saņēmu pa četrdesmit sitienu, atskaitot vienu.</verse>
        <verse osisID='2Cor.11.25'>Trīs rezes tiku rīkstēm šaustīts, vienreiz akmeņiem mētāts, trīs reizes izcietu kuģa bojā eju, diennakti biju jūras dzelmē;</verse>
        <verse osisID='2Cor.11.26'>Bieži biju ceļojumos, upju briesmās, laupītāju apdraudēts, briesmas man draudēja no savas tautas, briesmas no pagāniem, biju briesmās pilsētās, briesmās tuksnesī, briesmās uz jūras, briesmas draudēja no viltus brāļiem;</verse>
        <verse osisID='2Cor.11.27'>Darbā un pūlēs, daudz negulētās naktīs, badā un slāpēs, daudzos gavēņos, saltumā un kailumā.</verse>
        <verse osisID='2Cor.11.28'>Bez tam vēl viss pārējais, arī ikdienas drūzma ap mani un rūpes par visām draudzēm.</verse>
        <verse osisID='2Cor.11.29'>Ja kāds ir nespēcīgs, vai es nekļūstu nespēcīgs? Ja kāds tiek ieļaunots, vai es neiedegos?</verse>
        <verse osisID='2Cor.11.30'>Ja jau jādižojas, tad dižošos ar savu vājību.</verse>
        <verse osisID='2Cor.11.31'>Dievs un mūsu Kunga Jēzus Kristus Tēvs zina, ka es nemeloju. Viņam gods mūžīgi!</verse>
        <verse osisID='2Cor.11.32'>Damaskā ķēniņa Aretas zemes pārvaldnieks apsargāja pilsētu, lai mani notvertu;</verse>
        <verse osisID='2Cor.11.33'>Bet caur logu grozā mani nolaida pāri mūrim, un tā es izglābos no viņu rokām.</verse>
      </chapter>
      <chapter osisID='2Cor.12'>
        <verse osisID='2Cor.12.1'>Ja jau jālielās (lai gan tas nepieklājas), tad es pāriešu uz Kunga parādībām un atklāsmēm.</verse>
        <verse osisID='2Cor.12.2'>Kristū es pazīstu cilvēku, kas pirms četrpadsmit gadiem, nezinu, vai miesā, nezinu arī, vai ārpus miesas, Dievs to zina, tika aizrauts trešajās debesīs.</verse>
        <verse osisID='2Cor.12.3'>Un es zinu, ka šis cilvēks vai miesā, vai ārpus miesas, nezinu, Dievs to zina,</verse>
        <verse osisID='2Cor.12.4'>Tika aizrauts paradīzē un dzirdēja noslēpumainus vārdus, ko cilvēks nedrīkst izrunāt.</verse>
        <verse osisID='2Cor.12.5'>Ar viņu es lielīšos, bet ar sevi es nelielīšos, kā vienīgi ar savām vājībām.</verse>
        <verse osisID='2Cor.12.6'>Ja arī es gribēšu dižoties, es nebūšu neprātīgs, jo es teikšu patiesību; bet es atturos, lai kāds par mani nedomātu vairāk par to, ko tas manī saskata un ko no manis dzird.</verse>
        <verse osisID='2Cor.12.7'>Bet lai atklāsmju daudzums mani neizceltu, manā miesā ir dots dzelonis, sātana eņģelis, kas mani pļaukā.</verse>
        <verse osisID='2Cor.12.8'>Tāpēc es trīs reizes lūdzu Kungu, lai tas no manis atkāptos.</verse>
        <verse osisID='2Cor.12.9'>Un Viņš man sacīja: Tev pietiek manas žēlastības, jo spēks nespēkā kļūst pilnīgs. Tāpēc es labprāt dižošos savā nespēkā, lai Kristus spēks mājotu manī.</verse>
        <verse osisID='2Cor.12.10'>Kristus dēļ man patīk manas vājības, nievāšanas, posts, vajāšanas, apspiešana; jo, būdams nespēcīgs, es esmu spēcīgs.</verse>
        <verse osisID='2Cor.12.11'>Es esmu kļuvis neprātīgs; jūs mani pie tā novedāt. Jums gan vajadzēja mani ieteikt, jo es nemaz neesmu zemāks par tiem, kas ir dižapustuļi, kaut gan nekas neesmu.</verse>
        <verse osisID='2Cor.12.12'>Tomēr manas apustuliskās sūtības pazīmes jums ir pierādītas pacietībā, zīmēs, brīnumos un spēkā.</verse>
        <verse osisID='2Cor.12.13'>Un kas būtu tas, ko jūs būtu mazāk par citām draudzēm saņēmuši, ja ne tas, ka es jūs neapgrūtināju? Piedodiet man šo netaisnību!</verse>
        <verse osisID='2Cor.12.14'>Lūk, trešo reiz es esmu gatavs pie jums iet un neapgrūtināšu jūs; jo es nemeklēju to, kas jums ir, bet jūs pašus. Jo nav vajadzīgs, ka bērni krātu mantu vecākiem, bet vecāki bērniem.</verse>
        <verse osisID='2Cor.12.15'>Un par jūsu dvēselēm es ļoti labprāt uzupurēšu visu, arī pats sevi uzupurēšu, lai gan, jo vairāk es jūs mīlu, pats tieku mazāk mīlēts.</verse>
        <verse osisID='2Cor.12.16'>Bet lai! Apgrūtinājis es jūs neesmu, bet es, būdams veikls, esot ieguvis jūs ar viltu.</verse>
        <verse osisID='2Cor.12.17'>Vai caur tiem, kurus pie jums sūtīju, esmu jūs piemānījis?</verse>
        <verse osisID='2Cor.12.18'>Es lūdzu Titu un sūtīju viņam līdz brāli. Vai Tits jūs piemānīja? Vai mēs nedarbojāmies vienā un tanī pat garā, tanīs pat pēdās?</verse>
        <verse osisID='2Cor.12.19'>Jūs, laikam, sen jau domājat, ka mēs attaisnojamies jūsu priekšā? Mēs runājam Dieva priekšā Kristus vārdā. Vismīļie, tas viss jūsu pamācīšanai!</verse>
        <verse osisID='2Cor.12.20'>Es baidos, lai atnācis neatrastu jūs tādus, kādus es nevēlos; un ka jūs neatrastu mani tādu, kādu jūs nevēlaties; lai nebūtu starp jums ķildu, skaudības, dusmu, ienaida, goda laupīšanas, mēlnesības, uzpūtības, nekārtības.</verse>
        <verse osisID='2Cor.12.21'>Un kad atkal atnākšu, lai Dievs mani nepazemo jūsu priekšā un lai man nebūtu par daudziem jāskumst, kas agrāk grēkojuši, bet nav gandarījuši par nešķīstību un bezkaunību, un izlaidību, ko tie darījuši.</verse>
      </chapter>
      <chapter osisID='2Cor.13'>
        <verse osisID='2Cor.13.1'>Lūk, trešo reiz es nāku pie jums. Ikviena lieta tiks izšķirta, diviem vai trim lieciniekiem liecinot.</verse>
        <verse osisID='2Cor.13.2'>Pie jums būdams, es sacīju un tagad prombūtnē saku tiem, kas agrāk grēkojuši, un visiem pārējiem, ka nesaudzēšu tos, kad atkal atnākšu.</verse>
        <verse osisID='2Cor.13.3'>Vai jūs meklējat pierādījumu tam, ka manī runā Kristus? Viņš jūsos nav bezspēcīgs, bet Viņš jūsos varens.</verse>
        <verse osisID='2Cor.13.4'>Lai gan Viņš krustā sists nespēkā, bet dzīvo Dieva spēkā. Arī mēs Viņā esam nespēcīgi, bet mēs dzīvosim starp jums līdz ar Viņu Dieva spēkā.</verse>
        <verse osisID='2Cor.13.5'>Pārbaudiet paši sevi, vai esat ticīgi, pārbaudiet sevi! Vai jūs sevī neatzīstat, ka Kristus ir jūsos? Ja nē, tad jūs esat neuzticīgi.</verse>
        <verse osisID='2Cor.13.6'>Bet es ceru, ka jūs atzīsiet, ka mēs esam uzticīgi.</verse>
        <verse osisID='2Cor.13.7'>Un mēs lūdzam Dievu, lai jūs nedarītu nekā ļauna ne tāpēc, lai mūs uzskatītu par uzticīgiem, bet lai jūs darītu labu un mēs būtu it kā nederīgi.</verse>
        <verse osisID='2Cor.13.8'>Jo mēs nekā nespējam pret patiesību, bet par patiesību.</verse>
        <verse osisID='2Cor.13.9'>Mēs priecājamies, ka mēs esam vāji, bet jūs stipri. To arī izlūdzamies, lai jūs būtu pilnīgi.</verse>
        <verse osisID='2Cor.13.10'>Tāpēc es jums šo rakstu prombūtnē, lai, pie jums esot, man nevajadzētu bargāk rīkoties saskaņā ar to varu, ko Kungs man devis celšanai, bet ne graušanai.</verse>
        <verse osisID='2Cor.13.11'>Bez tam, brāļi, esiet līksmi, topiet pilnīgi, ieprieciniet viens otru, esiet vienprātīgi, uzturiet mieru: un miera un mīlestības Dievs būs ar jums.</verse>
        <verse osisID='2Cor.13.12'>Sveiciniet viens otru ar svētu skūpstu! Visi svētie jūs sveicina.</verse>
        <verse osisID='2Cor.13.13'>Mūsu Kunga Jēzus Kristus žēlastība un Dieva mīlestība, un Svētā Gara sadraudzība lai ir ar jums visiem! Amen.</verse>
      </chapter>
    </div>
    <div type='book' osisID='Gal'>
      <chapter osisID='Gal.1'>
        <verse osisID='Gal.1.1'>Pāvils, apustulis ne no cilvēkiem, ne caur cilvēku, bet caur Jēzu Kristu un Dievu Tēvu, kas Viņu uzmodināja no miroņiem,</verse>
        <verse osisID='Gal.1.2'>Un brāļi, kas ir pie manis, Galatijas draudzēm.</verse>
        <verse osisID='Gal.1.3'>Žēlastība un miers jums no Dieva Tēva un mūsu Kunga Jēzus Kristus,</verse>
        <verse osisID='Gal.1.4'>Kas sevi atdeva par mūsu grēkiem, lai saskaņā ar Dieva, mūsu Tēva, prātu izglābtu mūs no tagadējās ļaunās pasaules.</verse>
        <verse osisID='Gal.1.5'>Viņam lai gods mūžīgi mūžos! Amen.</verse>
        <verse osisID='Gal.1.6'>Brīnos, ka jūs tik drīz novēršaties no tā, kas jūs aicināja Kristus žēlastībai, uz citu evaņģēliju;</verse>
        <verse osisID='Gal.1.7'>Bet cita nav; ir tikai daži cilvēki, kas jūs mulsina un grib sagrozīt Kristus evaņģēliju.</verse>
        <verse osisID='Gal.1.8'>Bet ja arī mēs vai eņģelis no debesīm sludinātu citu evaņģēliju nekā to, ko mēs jums pasludinājām, lai tas top nolādēts!</verse>
        <verse osisID='Gal.1.9'>Kā agrāk jums sacījām, tā arī tagad vēlreiz saku: ja kāds sludinātu jums citu evaņģēliju nekā to, ko esat saņēmuši, tas lai top nolādēts!</verse>
        <verse osisID='Gal.1.10'>Vai es meklēju cilvēku vai Dieva labvēlību? Vai es cenšos cilvēkiem izpatikt? Ja es arī tagad cilvēkiem izpatiktu, tad es nebūtu Kristus kalps.</verse>
        <verse osisID='Gal.1.11'>Pasludinu jums, brāļi, ka evaņģēlijs, ko es jums pasludināju, nav no cilvēkiem,</verse>
        <verse osisID='Gal.1.12'>Jo es pieņēmu to un iemācījos ne no cilvēka, bet no Jēzus Kristus caur atklāsmi.</verse>
        <verse osisID='Gal.1.13'>Jūs jau dzirdējāt par manu iepriekšējo dzīves veidu jūdu ticībā, ka es pārmērīgi vajāju Dieva Baznīcu un apkaroju to,</verse>
        <verse osisID='Gal.1.14'>Un kā es jūdu ticībā pārspēju daudzus sava vecuma ļaudis savā tautā, būdams centīgāks savu tēvu paražās.</verse>
        <verse osisID='Gal.1.15'>Bet kad Tam, kas mani no manas mātes miesām izredzējis un savā žēlastībā aicinājis, labpatika</verse>
        <verse osisID='Gal.1.16'>Atklāt man savu Dēlu, lai es Viņu sludinātu pagāniem, tad es tūdaļ nepievērsos miesai un asinīm,</verse>
        <verse osisID='Gal.1.17'>Negāju arī uz Jeruzalemi pie tiem, kas jau pirms manis bija apustuļi, bet es aizgāju uz Arābiju un atkal atgriezos atpakaļ Damaskā.</verse>
        <verse osisID='Gal.1.18'>Tikai vēlāk, pēc trim gadiem es aizgāju uz Jeruzalemi, lai redzētu Pēteri, un paliku pie viņa piecpadsmit dienas.</verse>
        <verse osisID='Gal.1.19'>Tad no citiem apustuļiem es nevienu neredzēju, tikai Jēkabu, Kunga brāli.</verse>
        <verse osisID='Gal.1.20'>Bet ko es jums rakstu, lūk, Dievs to zina, ka es nemeloju.</verse>
        <verse osisID='Gal.1.21'>Pēc tam es nonācu Sīrijas un Kilikijas apgabalos,</verse>
        <verse osisID='Gal.1.22'>Bet Jūdejas kristīgās draudzes personīgi mani nepazina.</verse>
        <verse osisID='Gal.1.23'>Viņas tikai dzirdēja: Tas, kas mūs kādreiz vajāja, tagad sludina ticību, ko citkārt apkaroja.</verse>
        <verse osisID='Gal.1.24'>Un viņi godināja Dievu manis dēļ.</verse>
      </chapter>
      <chapter osisID='Gal.2'>
        <verse osisID='Gal.2.1'>Vēlāk pēc četrpadsmit gadiem, es reizē ar Barnabu atkal aizgāju uz Jeruzalemi un līdzi paņēmu arī Titu.</verse>
        <verse osisID='Gal.2.2'>Bet es aizgāju, sekodams atklāsmei, un cēlu viņiem, bet sevišķi tiem, kas bija ievērojami, to evaņģēliju priekšā, ko es sludinu pagāniem, vai kādreiz mana skriešana nav vai nebūtu bijusi veltīga.</verse>
        <verse osisID='Gal.2.3'>Bet pat Tits, kas bija reizē ar mani, būdams no pagāniem, netika spiests apgraizīties.</verse>
        <verse osisID='Gal.2.4'>Tomēr daži ievestie viltus brāļi bija iezagušies uzlūkot mūsu brīvību, kas mums ir Kristū Jēzū, lai atgrieztu mūs verdzībā.</verse>
        <verse osisID='Gal.2.5'>Mēs ne brīdi viņiem nepadevāmies un nepiekāpāmies, lai tikai evaņģēlija patiesība paliktu pie jums.</verse>
        <verse osisID='Gal.2.6'>Bet tie, kas bija ievērojami (kādi viņi agrāk bijuši, tas man vienalga, Dievs cilvēka ārieni neievēro), pat ievērojamākie man nekā neuzlika.</verse>
        <verse osisID='Gal.2.7'>Gluži pretēji, viņi redzēja, ka man ir uzticēts evaņģēlijs starp neapgraizītajiem tāpat kā Pēterim starp apgraizītajiem.</verse>
        <verse osisID='Gal.2.8'>(Un Tas pats, kas līdzdarbojās Pēterim apustuļu darbā pie apgraizītajiem, Tas līdzdarbojās arī man pie pagāniem.)</verse>
        <verse osisID='Gal.2.9'>Pārliecinājušies par to žēlastību, kas man dota, Jēkabs un Kēfa, un Jānis, kurus uzskatīja par balstiem, sniedza man un Barnabam savas labās rokas sadarbībai: mēs pie pagāniem, bet viņi pie apgraizītajiem.</verse>
        <verse osisID='Gal.2.10'>Tikai mums jārūpējas par trūkumcietējiem, ko arī es esmu centies darīt.</verse>
        <verse osisID='Gal.2.11'>Bet kad Kēfa nonāca Antiohijā, es atklāti viņam pretojos, jo viņš bija peļams,</verse>
        <verse osisID='Gal.2.12'>Tāpēc ka, iekams daži no Jēkaba nebija nākuši, viņš ēda reizē ar pagāniem, bet kad tie atnāca, tad viņš atrāvās un nošķīrās, bīdamies no apgraizītajiem.</verse>
        <verse osisID='Gal.2.13'>Arī pārējie jūdi piekrita viņa divkosībai, tā ka šī izlikšanās arī Barnabu aizrāva līdz ar viņiem.</verse>
        <verse osisID='Gal.2.14'>Bet es, redzēdams, ka viņi dara nepareizi un nesaskanīgi ar evaņģēliju, sacīju Kēfam visu klātbūtnē: Ja tu, būdams jūds, dzīvo pēc pagānu un ne pēc jūdu paražām, kā tad tu spied pagānus dzīvot pēc jūdu dzīves veida?</verse>
        <verse osisID='Gal.2.15'>Mēs esam dzimuši jūdi, bet ne pagānu grēcinieki.</verse>
        <verse osisID='Gal.2.16'>Un mēs zinām, ka likuma darbi cilvēku neattaisno, ja viņš netic uz Jēzu Kristu, bet mēs ticam uz Kristu Jēzu, lai ticībā uz Kristu mēs kļūtu taisnīgi, bet ne no likuma darbiem, jo likuma darbu dēļ neviens cilvēks nekļūst taisnīgs.</verse>
        <verse osisID='Gal.2.17'>Bet ja mēs, kas cenšamies būt attaisnoti Kristū, paši esam grēcinieki, vai tad Kristus ir grēka kalps? Nekādā ziņā!</verse>
        <verse osisID='Gal.2.18'>Un ja es atkal ceļu to, ko nojaucu, tad es nostādu sevi par pārkāpēju.</verse>
        <verse osisID='Gal.2.19'>Jo caur likumu es likumam esmu miris, lai dzīvotu Dievam. Līdz ar Kristu es esmu piesists krustā.</verse>
        <verse osisID='Gal.2.20'>Es dzīvoju, bet jau ne es, bet manī dzīvo Kristus. Un cik es tagad dzīvoju miesā, es dzīvoju ticībā uz Dieva Dēlu, kas mani mīlējis un atdevis sevi par mani.</verse>
        <verse osisID='Gal.2.21'>Es neatmetu Dieva žēlastību. Bet ja likums mūs attaisno, tad Kristus ir veltīgi miris.</verse>
      </chapter>
      <chapter osisID='Gal.3'>
        <verse osisID='Gal.3.1'>Ak jūs, neprātīgie galatieši, kas jūs apmājis nepaklausīt patiesībai, jo jūsu acu priekšā ir attēlots Jēzus Kristus, it kā Viņš starp jums būtu krustā sists.</verse>
        <verse osisID='Gal.3.2'>Vienīgi to es gribētu no jums dabūt zināt: vai jūs Garu saņēmāt ar likuma darbiem vai ar ticības atzīšanu?</verse>
        <verse osisID='Gal.3.3'>Vai jūs esat tik neprātīgi, ka iesākuši ar Garu, tagad miesā gribat pabeigt?</verse>
        <verse osisID='Gal.3.4'>Vai tik daudz jūs veltīgi esat cietuši? Taču ne veltīgi!</verse>
        <verse osisID='Gal.3.5'>Vai tas, kas devis jums Garu un dara jūsos brīnumus, dara to likuma darbu dēļ, vai ticības dēļ, ko pieņēmāt?</verse>
        <verse osisID='Gal.3.6'>Ir rakstīts: Ābrahams ticēja Dievam, un viņam to pieskaitīja attaisnošanai.</verse>
        <verse osisID='Gal.3.7'>Tātad atzīstiet, ka tie, kas ticībā dzīvo, ir Ābrahama bērni.</verse>
        <verse osisID='Gal.3.8'>Bet Raksti, paredzēdami, ka Dievs ticībā attaisno tautas, Ābrahamam ir iepriekš pasludinājuši: Tevī tiks svētītas visas tautas.</verse>
        <verse osisID='Gal.3.9'>Tātad ticīgie tiks svētīti līdz ar ticīgo Ābrahamu.</verse>
        <verse osisID='Gal.3.10'>Jo visi, kas balstās uz likuma darbiem, ir zem lāsta. Jo ir rakstīts: Lai nolādēts katrs, kas nepastāv un nedara visu to, kas rakstīts likuma grāmatā.</verse>
        <verse osisID='Gal.3.11'>Bet ka likums nevienu Dieva priekšā neattaisno, par to teikts: Taisnīgais dzīvo no ticības.</verse>
        <verse osisID='Gal.3.12'>Bet likums nav no ticības, bet kas ko dara, tas tanī dzīvo. (3 Moz 18,5)</verse>
        <verse osisID='Gal.3.13'>Kristus mūs atpirka no likuma lāsta, pats mūsu dēļ palikdams par lāstu, jo rakstīts: Lai nolādēts katrs, kas pakārts pie koka,</verse>
        <verse osisID='Gal.3.14'>Lai Ābrahama svētība, nāktu pār tautām Kristū Jēzū, tā ka ticībā mēs saņemam Gara apsolījumu.</verse>
        <verse osisID='Gal.3.15'>Brāļi, (runājot cilvēcīgi) taču apstiprinātu cilvēka testamentu neviens neatceļ un nepapildina.</verse>
        <verse osisID='Gal.3.16'>Ābrahamam un viņa pēcnācējam ir doti solījumi. Nav sacīts: Un pēcnācējiem, it kā daudziem, bet kā vienam: Un tavā pēcnācējā, kas ir Kristus.</verse>
        <verse osisID='Gal.3.17'>Bet to es saku, ka likums, kas izdots četri simti trīsdesmit gadus vēlāk, nevar atcelt Dieva apstiprināto gribas izpausmi un iznīcināt solījumus.</verse>
        <verse osisID='Gal.3.18'>Ja mantojums nāk ar likumu, tad jau ne ar solījumu, bet Ābrahamam Dievs to dāvināja ar apsolījumu.</verse>
        <verse osisID='Gal.3.19'>Kāda tad nozīme likumam? To eņģeli pavēlējuši ar starpnieka roku, tas izdots pārkāpuma dēļ, kamēr nāks Atvase, uz kuru attiecas solījumi.</verse>
        <verse osisID='Gal.3.20'>Kur viens, tur starpnieka nav. Bet Dievs ir viens.</verse>
        <verse osisID='Gal.3.21'>Vai tad likums ir pret Dieva apsolījumiem? Nekādā ziņā! Jo ja būtu dots likums, kas spēj darīt dzīvu, tad patiesi attaisnošana nāktu ar likumu.</verse>
        <verse osisID='Gal.3.22'>Bet Raksti ir visu ieslēguši grēkā, lai apsolījums tiktu dots ticīgajiem ticībā uz Jēzu Kristu.</verse>
        <verse osisID='Gal.3.23'>Bet pirms nāca ticība, mēs, ieslēgti zem likuma, tikām uzglabāti ticībai, kura bija jāpasludina.</verse>
        <verse osisID='Gal.3.24'>Tātad likums bija mūsu audzinātājs Kristum, lai mēs ticībā tiktu attaisnoti.</verse>
        <verse osisID='Gal.3.25'>Bet mēs, atnākot ticībai, audzinātājam neesam vairs padoti.</verse>
        <verse osisID='Gal.3.26'>Jūs visi esat Dieva bērni ticībā uz Jēzu Kristu,</verse>
        <verse osisID='Gal.3.27'>Jo visi, kas esat kristīti Kristus vārdā, esat tērpušies Kristū.</verse>
        <verse osisID='Gal.3.28'>Nav ne jūda, ne grieķa, nav verga, ne brīvā, nav ne vīrieša, ne sievietes, jo jūs visi esat viens Kristū Jēzū.</verse>
        <verse osisID='Gal.3.29'>Bet ja jūs piederat Kristum, tad jūs esat Ābrahama pēcnācēji, mantinieki saskaņā ar apsolījumu.</verse>
      </chapter>
      <chapter osisID='Gal.4'>
        <verse osisID='Gal.4.1'>Es saku: tik ilgi, kamēr mantinieks ir mazgadīgs, nav nekādas starpības starp viņu un kalpu, kaut viņš ir visa kungs,</verse>
        <verse osisID='Gal.4.2'>Bet līdz tēva nozīmētajam laikam viņš padots aizbildņiem un pārvaldniekiem.</verse>
        <verse osisID='Gal.4.3'>Tā arī mēs, kamēr nebijām pieauguši, bijām pasaules pamatvielu kalpībā.</verse>
        <verse osisID='Gal.4.4'>Bet Dievs, laikam piepildoties, sūtīja savu Dēlu, dzimušu no sievietes, padotu likumam,</verse>
        <verse osisID='Gal.4.5'>Lai atpirktu tos, kuri bija padoti likumam, un lai mēs kļūtu pieņemti bērni.</verse>
        <verse osisID='Gal.4.6'>Bet tā kā jūs esat bērni, tad Dievs sūtīja sava Dēla Garu jūsu sirdīs, kas sauc: Abba - Tēvs!</verse>
        <verse osisID='Gal.4.7'>Tātad vairs nav kalps, bet ir dēls, un ja dēls, tad arī mantinieks caur Dievu.</verse>
        <verse osisID='Gal.4.8'>Toreiz gan jūs, nepazīdami Dievu, kalpojāt tiem, kas savā būtībā nav dievi.</verse>
        <verse osisID='Gal.4.9'>Bet tagad jūs esat Dievu atzinuši, vai labāk: Dievs jūs ir pazinis. Kā tad jūs atkal atgriežaties pie nespēcīgajām un nabadzīgajām pamatvielām, kurām no jauna gribat kalpot?</verse>
        <verse osisID='Gal.4.10'>Jūs ievērojat dienas un mēnešus, un laikus, un gadus.</verse>
        <verse osisID='Gal.4.11'>Es bīstos, ka tik es nebūtu veltīgi pie jums strādājis.</verse>
        <verse osisID='Gal.4.12'>Brāļi, es jūs lūdzu, esiet tādi kā es, jo es esmu tāds kā jūs. Jūs man nekā ļauna neesat darījuši.</verse>
        <verse osisID='Gal.4.13'>Jūs atminaties, ka es agrāk sludināju jums evaņģēliju, būdams miesīgi vājš, bet manu miesas stāvokli, kas bija jums pārbaudījums,</verse>
        <verse osisID='Gal.4.14'>Jūs nenopēlāt un nenicinājāt, bet jūs pieņēmēt mani it kā Dieva eņģeli, it kā Jēzu Kristu.</verse>
        <verse osisID='Gal.4.15'>Kur tad jūsu svētlaimība? Jo es jums apliecinu, ka jūs, ja tas būtu bijis iespējams, savas acis būtu izrāvuši un man atdevuši.</verse>
        <verse osisID='Gal.4.16'>Vai es, runādams jums patiesību, esmu kļuvis jūsu ienaidnieks?</verse>
        <verse osisID='Gal.4.17'>Tie rūpējas par jums, bet ne labā nolūkā; tie grib jūs atšķirt, lai jūs rūpētos par viņiem.</verse>
        <verse osisID='Gal.4.18'>Bet teicami ir, ja jūs vienmēr cenšaties uz labu un ne tikai tad, kad es esmu pie jums.</verse>
        <verse osisID='Gal.4.19'>Mani bērniņi, es atkal sāpēs jūs dzemdēju, līdz kamēr Kristus izveidosies jūsos.</verse>
        <verse osisID='Gal.4.20'>Bet es tagad gribētu būt pie jums un mainīt savu balsi, jo esmu nesaprašanā par jums.</verse>
        <verse osisID='Gal.4.21'>Sakiet man, jūs, kas gribat padoties likumam, vai jūs likumu neesat lasījuši?</verse>
        <verse osisID='Gal.4.22'>Jo ir rakstīts, ka Ābrahamam bijuši divi dēli: viens no kalpones, otrs no brīvās.</verse>
        <verse osisID='Gal.4.23'>Tas, kas no kalpones, piedzima miesīgi, bet tas, kas no brīvās, saskaņā ar apsolījumu.</verse>
        <verse osisID='Gal.4.24'>Tas ir pateikts līdzībā. Šīs ir divas derības: viena Sinaja kalnā, kas dzemdē verdzībai, tā ir Agare.</verse>
        <verse osisID='Gal.4.25'>Bet Sinaja kalns ir Arābijā; tam ir kopība ar tagadējo Jeruzalemi, kas reizē ar saviem bērniem dzīvo verdzībā.</verse>
        <verse osisID='Gal.4.26'>Turpretī Jeruzaleme, kas augšā, ir brīva; tā ir mūsu māte.</verse>
        <verse osisID='Gal.4.27'>Jo ir rakstīts: Priecājies, neauglīgā, kas nedzemdē; līksmo un gavilē, kas necieš dzemdību sāpes, jo daudz bērnu ir vientulei, vairāk nekā tai, kam ir vīrs.</verse>
        <verse osisID='Gal.4.28'>Bet mēs, brāļi, kā Īzāks esam apsolījuma bērni.</verse>
        <verse osisID='Gal.4.29'>Bet kā toreiz miesīgi dzimušais vajāja garīgi dzimušo, tā arī tagad.</verse>
        <verse osisID='Gal.4.30'>Bet ko saka Raksti? Padzen kalponi un viņas dēlu, jo kalpones dēls nebūs mantinieks līdzīgi brīvās dēlam.</verse>
        <verse osisID='Gal.4.31'>Tātad, brāļi, mēs neesam kalpones, bet brīvās bērni saskaņā ar brīvību, kādai Kristus mūs ir atbrīvojis.</verse>
      </chapter>
      <chapter osisID='Gal.5'>
        <verse osisID='Gal.5.1'>Esiet pastāvīgi un neļaujiet atkal ievest sevi verdzības jūgā!</verse>
        <verse osisID='Gal.5.2'>Lūk, es, Pāvils, saku jums: ja jūs apgraizīsieties, Kristus jums nekā nelīdzēs.</verse>
        <verse osisID='Gal.5.3'>Bet ikvienam cilvēkam, kas liek sevi apgraizīt, es vēlreiz apliecinu, ka tad viņam jāizpilda viss likums.</verse>
        <verse osisID='Gal.5.4'>Jūs, kuri likumā meklējat attaisnošanu, no Kristus esat atšķirti un žēlastībai zuduši.</verse>
        <verse osisID='Gal.5.5'>Jo mēs garā gaidām attaisnošanas cerību ticībā.</verse>
        <verse osisID='Gal.5.6'>Un Kristū Jēzū ne apgraizīšana, ne neapgraizīšana ko spēj, bet ticība, kas darbojas mīlestībā.</verse>
        <verse osisID='Gal.5.7'>Jūsu gaitas bija labas; kas jūs traucēja paklausīt patiesībai?</verse>
        <verse osisID='Gal.5.8'>Šī pārliecināšana nenāk no Tā, kas jūs ir aicinājis.</verse>
        <verse osisID='Gal.5.9'>Nedaudz rauga saraudzē visu mīklu.</verse>
        <verse osisID='Gal.5.10'>Es paļaujos uz jums Kungā, ka jūs citādāk nedomāsiet; bet tas, kas jūs maldina, saņems sodu, lai viņš būtu, kas būdams.</verse>
        <verse osisID='Gal.5.11'>Bet, brāļi, ja es vēl sludinu apgraizīšanu, kāpēc tad es vēl tieku vajāts? Tad jau krusta piedauzība ir beigusies.</verse>
        <verse osisID='Gal.5.12'>Kaut arī tie, kas jūs maldina, sagraizītos.</verse>
        <verse osisID='Gal.5.13'>Bet jūs, brāļi, esiet aicināti brīvībai; tikai ne tādai brīvībai, lai jūs dotu vaļu miesai, bet kalpotu cits citam Gara mīlestībā!</verse>
        <verse osisID='Gal.5.14'>Jo viss likums izpildās vienā vārdā: Mīli savu tuvāko kā sevi pašu!</verse>
        <verse osisID='Gal.5.15'>Bet ja jūs savā starpā kožaties un ēdaties, tad pielūkojiet, ka jūs viens otru neaprijat!</verse>
        <verse osisID='Gal.5.16'>Bet es saku: dzīvojiet garā, tad jūs miesas kārībām nesekosiet.</verse>
        <verse osisID='Gal.5.17'>Jo miesa tiecas pret garu, bet gars pretojas miesai; tie viens otru apkaro, lai nedarītu to, ko vēlaties.</verse>
        <verse osisID='Gal.5.18'>Un ja gars jūs vada, tad neesat vairs padoti likumam.</verse>
        <verse osisID='Gal.5.19'>Bet miesas darbi ir zināmi; tie ir: netiklība, nešķīstība, bezkaunība, baudkāre,</verse>
        <verse osisID='Gal.5.20'>Kalpošana elkiem, burvestība, ienaids, strīdi, nenovīdība, dusmas, ķildas, šķelšanās, nesaticība,</verse>
        <verse osisID='Gal.5.21'>Skaudība, slepkavība, piedzeršanās, plītēšana un tiem līdzīgi. Par tiem es iepriekš saku, kā jau agrāk sacīju: kas tādus darbus dara, tie Dieva valstību neiemantos.</verse>
        <verse osisID='Gal.5.22'>Turpretī gara augļi ir: mīlestība, prieks, miers, pacietība, laipnība, labprātība, augstsirdība,</verse>
        <verse osisID='Gal.5.23'>Lēnprātība, uzticība, pieklājība, atturība, šķīstība. Tādiem likums nepretojas.</verse>
        <verse osisID='Gal.5.24'>Bet kas pieder Kristum, tie ir savu miesu krustā piesituši līdz ar kaislībām un kārībām.</verse>
        <verse osisID='Gal.5.25'>Ja mēs garā dzīvojam, garā arī jādarbojas.</verse>
        <verse osisID='Gal.5.26'>Nekārosim tukšu godu, viens otru izaicinādami, cits citu apskauzdami.</verse>
      </chapter>
      <chapter osisID='Gal.6'>
        <verse osisID='Gal.6.1'>Brāļi, ja kāds cilvēks ir kritis grēkā, tad jūs, kas esat garīgi, lēnprātības garā pamāciet viņu, un lūko pats sevi, ka arī tu netieci kārdināts!</verse>
        <verse osisID='Gal.6.2'>Cits cita nastas nesiet, un tā jūs izpildīsiet Kristus likumu.</verse>
        <verse osisID='Gal.6.3'>Un ja kāds, nebūdams nekas, domā, ka viņš kas ir, tas pieviļ sevi.</verse>
        <verse osisID='Gal.6.4'>Ikviens lai pārbauda savu darbu, tad viņam būs gods tikai sevī, bet ne pie cita.</verse>
        <verse osisID='Gal.6.5'>Jo katram jānes sava nasta.</verse>
        <verse osisID='Gal.6.6'>Bet tas, kas tiek pamācīts vārdos, lai dalās visos labumos ar to, kas viņu pamāca.</verse>
        <verse osisID='Gal.6.7'>Nepievilieties, Dievs neļauj sevi izsmiet.</verse>
        <verse osisID='Gal.6.8'>Jo ko cilvēks sēs, to arī pļaus. Kas sēj savā miesā, tas no miesas pļaus iznīcību, bet kas sēj garā, tas no gara pļaus mūžīgo dzīvi.</verse>
        <verse osisID='Gal.6.9'>Nepagursim, labu darīdami, jo savā laikā mēs nepagurdami arī pļausim.</verse>
        <verse osisID='Gal.6.10'>Tātad, darīsim labu visiem, kamēr mums ir laiks, bet sevišķi ticības brāļiem.</verse>
        <verse osisID='Gal.6.11'>Redziet, kādiem burtiem es jums pašrocīgi rakstu!</verse>
        <verse osisID='Gal.6.12'>Tie, kas grib patikt miesai, uzspiež jums apgraizīšanu, lai tikai netiktu vajāti Kristus krusta dēļ.</verse>
        <verse osisID='Gal.6.13'>Bet arī apgraizītie nepilda likumu; viņi grib, ka jūs ļautu apgraizīties, lai lielītos ar jūsu miesām.</verse>
        <verse osisID='Gal.6.14'>Bet es negribu ne ar ko lepoties, tik vien ar mūsu Kunga Jēzus Kristus krustu, ar ko man pasaule krustā sista un es pasaulei.</verse>
        <verse osisID='Gal.6.15'>Jo Kristū Jēzū nav nozīmes ne apgraizīšanai, ne neapgraizīšanai, bet gan jaunai radībai.</verse>
        <verse osisID='Gal.6.16'>Un visiem tiem, kas sekos šiem pamatlikumiem, arī Dieva izraēliešiem, lai miers un žēlastība!</verse>
        <verse osisID='Gal.6.17'>Turpmāk lai mani neviens vairs neapgrūtina, jo es nesu savā miesā Kunga Jēzus rētas.</verse>
        <verse osisID='Gal.6.18'>Brāļi, mūsu Kunga Jēzus Kristus žēlastība lai ir ar jūsu garu! Amen.</verse>
      </chapter>
    </div>
    <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>Pāvils, saskaņā ar Dieva prātu Jēzus Kristus apustulis, visiem svētajiem, kas atrodas Efezā, un ticīgajiem Jēzū Kristu.</verse>
        <verse osisID='Eph.1.2'>Žēlastība jums un miers no Dieva, mūsu Tēva, un Kunga Jēzus Kristus!</verse>
        <verse osisID='Eph.1.3'>Lai slavēts Dievs, mūsu Kunga Jēzus Kristus Tēvs, kas mūs Kristū svētījis visādā garīgā svētībā debesīs.</verse>
        <verse osisID='Eph.1.4'>Viņā Viņš mūs izredzējis pirms pasaules radīšanas, lai mēs mīlestībā būtu svēti un nevainīgi Viņa priekšā.</verse>
        <verse osisID='Eph.1.5'>Iepriekš paredzējis, Viņš savā labprātībā nolēma mūs pieņemt sev par bērniem caur Jēzu Kristu,</verse>
        <verse osisID='Eph.1.6'>Par slavu savas žēlastības godībai, ar kuru Viņš mūs apveltījis savā mīļotajā Dēlā.</verse>
        <verse osisID='Eph.1.7'>Viņā mums pestīšana caur Viņa asinīm, grēku piedošana saskaņā ar Viņa žēlastības bagātību,</verse>
        <verse osisID='Eph.1.8'>Kas pārpilnībā piešķirta mums visā gudrībā un saprašanā,</verse>
        <verse osisID='Eph.1.9'>Lai zināmu darītu mums savas gribas noslēpumu pēc labpatikas; un tā viņš sevī bija nolēmis,</verse>
        <verse osisID='Eph.1.10'>Laikiem piepildoties, visu, kas debesīs un kas virs zemes, atjaunot Kristū.</verse>
        <verse osisID='Eph.1.11'>Viņā, kas dara visu pēc savas gribas lēmuma, arī mēs esam aicināti mantinieki saskaņā ar Viņa nodomu,</verse>
        <verse osisID='Eph.1.12'>Lai mēs, kas jau iepriekš cerējām uz Kristu, būtu Viņa godības slava.</verse>
        <verse osisID='Eph.1.13'>Viņā, kad dzirdējāt patiesības vārdu (savas pestīšanas evaņģēliju) un ticējāt uz Viņu, jūs tikāt apzīmogoti ar apsolīšanas Svēto Garu.</verse>
        <verse osisID='Eph.1.14'>Viņš ir mūsu mantojuma ķīla, lai atpestītu savu īpašumu savas godības slavai.</verse>
        <verse osisID='Eph.1.15'>Tāpēc arī, dzirdēdams par jūsu ticību uz Kungu Jēzu un mīlestību uz visiem svētajiem,</verse>
        <verse osisID='Eph.1.16'>Es nemitējos pateikties par jums, pieminēdams jūs savās lūgšanās.</verse>
        <verse osisID='Eph.1.17'>Lai Dievs, mūsu Kunga Jēzus Kristus godības Tēvs, dod jums gudrības un atklāsmes garu Viņa pazīšanai,</verse>
        <verse osisID='Eph.1.18'>Apgaismotu jūsu sirds acis, lai jūs zinātu, kāda ir Viņa aicinājuma cerība un cik bagāta Viņa mantojuma godība starp svētajiem.</verse>
        <verse osisID='Eph.1.19'>Un cik pārmērīgi liels ir Viņa spēks mūsos, kas ticam saskaņā ar Viņa spēka varenības izpausmi.</verse>
        <verse osisID='Eph.1.20'>To Viņš parādīja Kristū, uzmodinādams Viņu no miroņiem un novietodams pie savas labās rokas debesīs</verse>
        <verse osisID='Eph.1.21'>Augstāk par katru valdību un varu, un spēku, un valdniekiem, un par ikvienu vārdu, kas tiek piesaukts ne tikai šinī, bet arī nākamajā pasaulē.</verse>
        <verse osisID='Eph.1.22'>Un visu Viņš nolicis zem Viņa kājām un iecēla Viņu par galvu visai Baznīcai.</verse>
        <verse osisID='Eph.1.23'>Kas ir Viņa miesa un Viņa pilnība, kas visu visumā piepilda.</verse>
      </chapter>
      <chapter osisID='Eph.2'>
        <verse osisID='Eph.2.1'>Arī jūs bijāt miruši savos noziegumos un grēkos,</verse>
        <verse osisID='Eph.2.2'>Kuros kādreiz dzīvojāt, pakļāvušies šīs pasaules laikmetam, pakļauti gaisa valsts valdniekam, garam, kas vēl tagad darbojas nepaklausības bērnos.</verse>
        <verse osisID='Eph.2.3'>Arī mēs visi kopā ar viņiem reiz dzīvojām savās miesas kārībās, izpildīdami miesas un iedomu iegribas. Savā dabā mēs bijām dusmības bērni, tāpat kā pārējie.</verse>
        <verse osisID='Eph.2.4'>Bet Dievs, bagāts būdams savā žēlastībā, savas lielās mīlestības dēļ, ar kuru Viņš mūs mīlējis.</verse>
        <verse osisID='Eph.2.5'>Kristū atdzīvināja mūs, kas bijām miruši savos grēkos. Viņš savā žēlastībā jūs glāba.</verse>
        <verse osisID='Eph.2.6'>Un Viņš mūs Jēzū Kristū līdzuzmodināja un līdznovietoja debesīs.</verse>
        <verse osisID='Eph.2.7'>Lai labsirdībā nākošajos laikos parādītu mums savas žēlastības pārpilno bagātību Kristū Jēzū.</verse>
        <verse osisID='Eph.2.8'>Jo žēlastībā jūs esat pestīti ticībā, un tas nav no jums, tā ir Dieva dāvana;</verse>
        <verse osisID='Eph.2.9'>Ne darbu dēļ, lai neviens nelielītos.</verse>
        <verse osisID='Eph.2.10'>Jo mēs esam Viņa radība, Kristū Jēzū radīti labajiem darbiem, ko Dievs sagatavojis, lai mēs tanīs dzīvotu.</verse>
        <verse osisID='Eph.2.11'>Tāpēc pieminiet, ka jūs, kas agrāk bijāt pēc miesas pagāni, tā saucamie rokām miesīgi apgraizītie sauca par neapgraizītajiem,</verse>
        <verse osisID='Eph.2.12'>Jo jūs tanī laikā bijāt bez Kristus, šķirti no Izraēļa kopības, sveši apsolījumu derībai, bez cerības un bez Dieva šinī pasaulē.</verse>
        <verse osisID='Eph.2.13'>Bet Kristū Jēzū jūs, kas citkārt bijāt tālu, tagad, pateicoties Kristus asinīm, kļuvāt tuvi.</verse>
        <verse osisID='Eph.2.14'>Jo mūsu miers ir Viņš, kas abus savienoja vienā, un ar savu miesu iznīcināja ienaidnieku, kas kā starpsiena mūs šķīra.</verse>
        <verse osisID='Eph.2.15'>Viņš nodibināja mieru, atceldams likumu ar saviem priekšrakstiem un nosacījumiem, pārveidodams sevī divus vienā jaunā cilvēkā.</verse>
        <verse osisID='Eph.2.16'>Viņš caur krustu abus vienā miesā izlīdzināja ar Dievu, nonāvēdams ienaidu pats sevī.</verse>
        <verse osisID='Eph.2.17'>Un Viņš atnācis pasludināja mieru jums, kas bijāt tālu, un mieru tiem, kas tuvu.</verse>
        <verse osisID='Eph.2.18'>Jo caur Viņu mums abiem dota pieeja pie Tēva vienā Garā.</verse>
        <verse osisID='Eph.2.19'>Tātad jūs vairs neesat svešinieki un ienācēji, bet esat svēto līdzpilsoņi un Dieva saimes locekļi,</verse>
        <verse osisID='Eph.2.20'>Kas uzcelti uz apustuļu un praviešu pamata, bet galvenais stūrakmens ir Kristus Jēzus.</verse>
        <verse osisID='Eph.2.21'>Katra uz Viņa celtā celtne izaug par svētu templi Kungā.</verse>
        <verse osisID='Eph.2.22'>Viņā arī jūs Garā tiekat uzcelti par Dieva mājokli.</verse>
      </chapter>
      <chapter osisID='Eph.3'>
        <verse osisID='Eph.3.1'>Tāpēc es, Pāvils, priekš jums, pagāniem, esmu Jēzus Kristus gūsteknis.</verse>
        <verse osisID='Eph.3.2'>Jūs taču dzirdējāt par Dieva žēlastības piešķiršanu, kas man uzticēta jūsu labad.</verse>
        <verse osisID='Eph.3.3'>Jo, pateicoties atklāsmei, man ticis zināms noslēpums, kā jau agrāk īsumā rakstīju.</verse>
        <verse osisID='Eph.3.4'>To lasot, jūs varat saprast manu Kristus noslēpuma izpratni.</verse>
        <verse osisID='Eph.3.5'>Tā citām cilvēku bērnu paaudzēm netika sludināts, kā tas tagad ticis atklāts Garā Viņa svētajiem apustuļiem un praviešiem,</verse>
        <verse osisID='Eph.3.6'>Ka pagāni Kristū Jēzū ir Viņa apsolījuma līdzmantinieki un vienas miesas locekļi un līdzdalībnieki, pateicoties evaņģēlijam,</verse>
        <verse osisID='Eph.3.7'>Kura kalps es esmu kļuvis, saņemdams Dieva žēlastību, ko Viņš man devis sava spēka darbībā.</verse>
        <verse osisID='Eph.3.8'>Man, no visiem svētajiem vismazākajam, ir dota šī žēlastība pasludināt pagāniem neizdibināmo Kristus bagātību,</verse>
        <verse osisID='Eph.3.9'>Un apgaismot visus, kā izpildās noslēpums, kas no mūžiem bija apslēpts pie Dieva, kas visu radījis,</verse>
        <verse osisID='Eph.3.10'>Lai Dieva daudzveidīgā gudrība caur Baznīcu kļūtu zināma varām un spēkiem debesīs</verse>
        <verse osisID='Eph.3.11'>Saskaņā ar mūžīgo lēmumu, ko Viņš piepildīja mūsu Kungā Jēzū Kristū.</verse>
        <verse osisID='Eph.3.12'>Viņam mēs uzticamies un, ticēdami uz Viņu, paļāvībā tuvojamies Viņam.</verse>
        <verse osisID='Eph.3.13'>Tāpēc es lūdzu: nezaudējiet drosmi, kad es ciešu jūsu dēļ, jo tas ir jūsu gods.</verse>
        <verse osisID='Eph.3.14'>Tāpēc es krītu ceļos mūsu Kunga Jēzus Kristus Tēva priekšā,</verse>
        <verse osisID='Eph.3.15'>No kura katra tēvišķība debesīs un virs zemes dabū savu vārdu,</verse>
        <verse osisID='Eph.3.16'>Lai Viņš savas godības bagātībā savā Garā dotu stiprināties spēkā iekšējam cilvēkam,</verse>
        <verse osisID='Eph.3.17'>Lai jūsu sirdīs caur ticību mājotu Kristus, lai jūs būtu iesakņojušies un nostiprināti mīlestībā,</verse>
        <verse osisID='Eph.3.18'>Lai jūs līdz ar visiem svētajiem  spētu aptvert, kāds ir platums un garums, un augstums, un dziļums,</verse>
        <verse osisID='Eph.3.19'>Un pazītu Kristus mīlestību, kas pārspēj katru saprašanu, un tiktu piepildīti katrā Dieva pilnībā.</verse>
        <verse osisID='Eph.3.20'>Bet Viņam, kas ar savu spēku darbojas mūsos, kas spēj darīt visu daudz vairāk, nekā mēs lūdzam un saprotam,</verse>
        <verse osisID='Eph.3.21'>Lai gods Baznīcā un Kristū Jēzū paaudžu paaudzēs mūžīgi mūžos. Amen.</verse>
      </chapter>
      <chapter osisID='Eph.4'>
        <verse osisID='Eph.4.1'>Un tā es, Kunga gūsteknis, atgādinu jums, lai jūs dzīvotu tā aicinājuma cienīgi, kurā jūs esat aicināti,</verse>
        <verse osisID='Eph.4.2'>Visā pazemībā un lēnprātībā, un pacietībā viens otru mīlestībā paciezdami,</verse>
        <verse osisID='Eph.4.3'>Cenzdamies uzturēt gara vienību miera saitēm.</verse>
        <verse osisID='Eph.4.4'>Viena miesa un viens gars, kā arī vienai cerībai jūs savā aicinājumā esat aicināti.</verse>
        <verse osisID='Eph.4.5'>Viens Kungs, viena ticība, viena kristība,</verse>
        <verse osisID='Eph.4.6'>Viens Dievs un visu Tēvs, kas pār visiem un ar visiem un visos mūsos.</verse>
        <verse osisID='Eph.4.7'>Bet katram no mums ir dota žēlastība tādā mērā, kādu Kristus mums to dāvinājis.</verse>
        <verse osisID='Eph.4.8'>Tāpēc Viņš saka: Uziedams augšā un gūstā paņemdams gūstniecību, Viņš cilvēkiem izdalīja dāvanas.</verse>
        <verse osisID='Eph.4.9'>Bet uzgāja, vai tas nenozīmē to, ka Viņš pirmāk nonācis pasaules zemajās vietās?</verse>
        <verse osisID='Eph.4.10'>Bet Viņš, kas nonāca, ir tas pats, kas uzgāja pār visām debesīm, lai visu piepildītu.</verse>
        <verse osisID='Eph.4.11'>Un Viņš iecēla citus par apustuļiem, citus par praviešiem, citus par evaņģēlistiem, bet citus par ganiem un mācītājiem,</verse>
        <verse osisID='Eph.4.12'>Lai sagatavotu svētos kalpošanas darbam, Kristus miesas uzcelšanai,</verse>
        <verse osisID='Eph.4.13'>Kamēr mēs sasniegsim vienību ticībā un Dieva Dēla atzīšanā, vīra briedumu, Kristus mūža pilnības mēru,</verse>
        <verse osisID='Eph.4.14'>Lai tad vairs mēs nebūtu mazgadīgi bērni, kas, pateicoties cilvēku viltībai, viņu viltīgās rīcības piekrāpti, svaidās šurp un turp, padodamies katram mācības vējam,</verse>
        <verse osisID='Eph.4.15'>Bet, mīlestībā sekodami patiesībai, mēs visumā pieaugsim Viņā, kas ir galva, Kristus,</verse>
        <verse osisID='Eph.4.16'>No kura visa miesa, kas apvienota un savienota visādām palīgsaitēm, mīlestībā augs sevis izkopšanai saskaņā ar katra locekļa darbības mēru.</verse>
        <verse osisID='Eph.4.17'>Tāpēc es jums to saku un Kunga vārdā apliecinu, lai jūs vairs nedzīvotu tā, kā sava prāta tukšumā dzīvo pagāni.</verse>
        <verse osisID='Eph.4.18'>Tumsība aptumšojusi viņu prātu; nezināšana, kas viņos ir to cietsirdības dēļ, atsvešinājusi tos no Dieva dzīvības.</verse>
        <verse osisID='Eph.4.19'>Izmisumā tie nodevušies netiklībai, visādiem nekrietniem darbiem, mantkārībai.</verse>
        <verse osisID='Eph.4.20'>Bet tā jūs nemācījāties Kristu pazīt;</verse>
        <verse osisID='Eph.4.21'>Ja jūs par Viņu dzirdējāt un Viņā esat mācīti Jēzus patiesībā,</verse>
        <verse osisID='Eph.4.22'>Tad jums jāatmet agrākā dzīve un vecais cilvēks, kas, savu kārību pievilts, iet bojā.</verse>
        <verse osisID='Eph.4.23'>Bet atjaunojieties savā prātā un garā,</verse>
        <verse osisID='Eph.4.24'>Un ietērpieties jaunā cilvēkā, kas radīts pēc Dieva līdzības taisnībā un patiesības svētumā!</verse>
        <verse osisID='Eph.4.25'>Tāpēc atmetiet melus un katrs runājiet savam tuvākajam patiesību, jo mēs savstarpēji esam locekļi!</verse>
        <verse osisID='Eph.4.26'>Dusmojieties, bet negrēkojiet! Saule lai nenoriet pār jūsu dusmām!</verse>
        <verse osisID='Eph.4.27'>Nedodiet vietu ļaunajam garam!</verse>
        <verse osisID='Eph.4.28'>Kas zadzis, lai vairs nezog, bet labāk lai strādā, darīdams savām rokām kaut ko labu, lai būtu iespēja palīdzēt trūkumcietējiem.</verse>
        <verse osisID='Eph.4.29'>No jūsu mutes lai nenāk neviena ļauna runa, bet gan laba, kas stiprina ticībā un nes svētību klausītājiem!</verse>
        <verse osisID='Eph.4.30'>Un neapbēdiniet Dieva Svēto Garu, kurā jūs esat apzīmogoti atpestīšanas dienai!</verse>
        <verse osisID='Eph.4.31'>Katrs sarūgtinājums un dusmas, un bardzība, un kliegšana, un zaimi, un katrs ļaunums lai ir tālu no jums!</verse>
        <verse osisID='Eph.4.32'>Bet esiet viens pret otru laipni un žēlsirdīgi! Piedodiet cits citam, tāpat kā arī Dievs Kristū jums ir piedevis.</verse>
      </chapter>
      <chapter osisID='Eph.5'>
        <verse osisID='Eph.5.1'>Sekojiet Dievam kā mīļi bērni!</verse>
        <verse osisID='Eph.5.2'>Un dzīvojiet mīlestībā, kā arī Kristus mūs mīlējis un mūsu dēļ sevi atdevis Dievam par dāvanu un upuri jaukai smaržai.</verse>
        <verse osisID='Eph.5.3'>Bet netiklība un visāda veida nekrietnība vai mantkārība lai pat netiek pieminētas starp jums, kā tas pieklājas svētajiem!</verse>
        <verse osisID='Eph.5.4'>Arī bezkaunība, muļķīgas un tukšas runas, kas nepiedienas, bet vairāk pateicības.</verse>
        <verse osisID='Eph.5.5'>Jo tas jums jāzina un jāsaprot, ka nevienam izvirtulim vai nešķīstam, vai mantrausim, jo tā ir kalpošana elkiem, nav mantojuma Kristus un Dieva valstībā.</verse>
        <verse osisID='Eph.5.6'>Neviens lai jūs nepieviļ tukšiem vārdiem, jo to dēļ Dieva dusmas nāk pār netaisnības bērniem.</verse>
        <verse osisID='Eph.5.7'>Nekļūstiet par viņu līdzdalībniekiem!</verse>
        <verse osisID='Eph.5.8'>Jo reiz jūs bijāt tumsa, bet tagad gaisma Kungā. Dzīvojiet kā gaismas bērni!</verse>
        <verse osisID='Eph.5.9'>Gaismas augļi ir labums un taisnība, un patiesība.</verse>
        <verse osisID='Eph.5.10'>Pārbaudiet, kas Dievam patīk!</verse>
        <verse osisID='Eph.5.11'>Nepiedalieties neauglīgajos tumsības darbos, bet labāk nopeliet tos!</verse>
        <verse osisID='Eph.5.12'>Jo ko viņi slepenībā dara, par to pat kauns runāt.</verse>
        <verse osisID='Eph.5.13'>Visu, kas peļams, gaisma atklās, bet viss, kas gaismā celts, ir gaisma.</verse>
        <verse osisID='Eph.5.14'>Tāpēc tiek sacīts: Uzmosties, kas guli un celies augšām no miroņiem, un Kristus tevi apgaismos.</verse>
        <verse osisID='Eph.5.15'>Tāpēc, brāļi, pielūkojiet, ka jūs apdomīgi dzīvotu, - nevis kā negudri,</verse>
        <verse osisID='Eph.5.16'>Bet kā gudri! Izmantojiet laiku, jo šīs dienas ir ļaunas!</verse>
        <verse osisID='Eph.5.17'>Nekļūstiet neprātīgi, bet izprotiet Dieva gribu!</verse>
        <verse osisID='Eph.5.18'>Neapreibinieties ar vīnu, jo tanī slēpjas izvirtība, bet pildiet sevi ar Svēto Garu!</verse>
        <verse osisID='Eph.5.19'>Dziedādami un gavilēdami skandiniet savās sirdīs Kungam psalmus un slavas dziesmas, un garīgās dziesmas,</verse>
        <verse osisID='Eph.5.20'>Pateikdamies vienmēr par visu Dievam un Tēvam mūsu Kunga Jēzus Kristus vārdā!</verse>
        <verse osisID='Eph.5.21'>Kristus bijībā esiet viens otram padevīgi!</verse>
        <verse osisID='Eph.5.22'>Sievas lai ir paklausīgas saviem vīriem kā Kungam,</verse>
        <verse osisID='Eph.5.23'>Jo vīrs ir sievas galva, tāpat kā Kristus - Baznīcas galva, būdams savas miesas Pestītājs.</verse>
        <verse osisID='Eph.5.24'>Bet kā Baznīca Kristum, tā sievas visā padotas saviem vīriem.</verse>
        <verse osisID='Eph.5.25'>Vīri, mīliet savas sievas, tāpat kā arī Kristus mīlējis Baznīcu un sevi atdevis par viņu.</verse>
        <verse osisID='Eph.5.26'>Lai viņu darītu svētu, šķīstot to ūdens kristībā un dzīvības vārdiem.</verse>
        <verse osisID='Eph.5.27'>Sagatavodams sev krāšņu Baznīcu, kurai nav ne traipa, ne grumbas, ne cita kā tamlīdzīga, bet lai tā būtu svēta un bez vainas.</verse>
        <verse osisID='Eph.5.28'>Tā arī vīriem jāmīl savas sievas kā sava miesa. Kas savu sievu mīl, tas mīl pats sevi,</verse>
        <verse osisID='Eph.5.29'>Jo neviens vēl nekad nav ienīdis savu miesu, bet to kopj un saudzē tāpat kā Kristus - Baznīcu.</verse>
        <verse osisID='Eph.5.30'>Jo mēs esam Viņa miesas locekļi: no Viņa miesas un no Viņa kauliem.</verse>
        <verse osisID='Eph.5.31'>Tāpēc cilvēks atstās tēvu un savu māti un pievienosies savai sievai, un abi būs viena miesa.</verse>
        <verse osisID='Eph.5.32'>Šis noslēpums ir liels, bet es saku: Kristū un Baznīcā.</verse>
        <verse osisID='Eph.5.33'>Tiešām, arī katram no jums jāmīl sava sieva, tāpat kā mīl pats sevi, bet sieva lai jūt bijību pret savu vīru!</verse>
      </chapter>
      <chapter osisID='Eph.6'>
        <verse osisID='Eph.6.1'>Bērni, klausiet saviem vecākiem Kunga vārdā, jo tas ir taisnīgi!</verse>
        <verse osisID='Eph.6.2'>Godā savu tēvu un savu māti, tas ir pirmais bauslis ar apsolījumu:</verse>
        <verse osisID='Eph.6.3'>Lai tev klātos un tu ilgi dzīvotu virs zemes.</verse>
        <verse osisID='Eph.6.4'>Arī jūs, tēvi, nekaitiniet savus bērnus, bet audziniet viņus Kunga kārtībā un mācībā!</verse>
        <verse osisID='Eph.6.5'>Kalpi, savā sirds vienkāršībā paklausiet laicīgajiem kungiem bijībā un bailēs, tāpat kā Kristum!</verse>
        <verse osisID='Eph.6.6'>Nekalpojiet tikai acu priekšā, it kā cilvēkiem izpatikdami, bet kā Kristus kalpi, kas no sirds izpilda Dieva prātu!</verse>
        <verse osisID='Eph.6.7'>Kalpojiet labprātīgi tā, kā Kungam, bet ne cilvēkiem,</verse>
        <verse osisID='Eph.6.8'>Zinādami, ka izkviens, kas ko labu darījis, to saņems no Kunga, vai viņš būtu vergs, vai brīvais.</verse>
        <verse osisID='Eph.6.9'>Arī jūs, kungi, dariet to pašu viņiem! Atmetiet draudus, zinādami, ka viņu un jūsu Kungs ir debesīs, un Viņš neievēro personu stāvokli.</verse>
        <verse osisID='Eph.6.10'>Beidzot, brāļi, esiet stipri Kungā un viņa varenības spēkā!</verse>
        <verse osisID='Eph.6.11'>Tērpieties Dieva bruņās, lai jūs varētu pretī stāties velna viltībām!</verse>
        <verse osisID='Eph.6.12'>Jo ne pret miesu un asinīm mums jācīnās, bet pret valdībām un varām, šīs tumsības pasaules valdniekiem, pret ļaunajiem gariem zem debess.</verse>
        <verse osisID='Eph.6.13'>Tāpēc tveriet Dieva bruņas, lai jūs ļaunajā dienā spētu pretoties un pastāvēt visā pilnībā!</verse>
        <verse osisID='Eph.6.14'>Tātad stāviet, apjozuši savus gurnus patiesībā, tērpušies taisnības bruņās,</verse>
        <verse osisID='Eph.6.15'>Un kājas apāvuši miera evaņģēlija sludināšanai!</verse>
        <verse osisID='Eph.6.16'>Pie visa tā tveriet ticības vairogu, ar kuru jūs spēsiet apdzēst visas ļaunā ugunīgās bultas!</verse>
        <verse osisID='Eph.6.17'>Ņemiet arī pestīšanas bruņu cepuri un gara zobenu (tas ir, Dieva vārdu)</verse>
        <verse osisID='Eph.6.18'>Un garā lūdziet Dievu katrā laikā, visādi Viņu pielūdzot un piesaucot! Bez tam esiet modri un visā neatlaidībā aizlūdziet par visiem svētajiem,</verse>
        <verse osisID='Eph.6.19'>Arī par mani, lai man tiktu doti vārdi, kad atdarīsies mana mute, un es drošsirdīgi sludinātu evaņģēlija noslēpumu!</verse>
        <verse osisID='Eph.6.20'>Tā labad es pildu savu sūtību važās, lai tanī rastu drosmi tā runāt, kā man tas pienākas.</verse>
        <verse osisID='Eph.6.21'>Bet lai arī jūs zinātu, kā man klājas un ko es daru, tad par to visu jums pastāstīs Tihiks, mīļais brālis un uzticamais kalps Kungā.</verse>
        <verse osisID='Eph.6.22'>Es tāpēc sūtīju viņu pie jums, lai jums būtu ziņas par mūsu stāvokli un lai iepriecinātu jūsu sirdis.</verse>
        <verse osisID='Eph.6.23'>Miers lai ir brāļiem un mīlestība līdz ar ticību no Dieva Tēva un Kunga Jēzus Kristus!</verse>
        <verse osisID='Eph.6.24'>Žēlastība ar visiem, kas mīl mūsu Kungu Jēzu Viņa neiznīcībā. Amen.</verse>
      </chapter>
    </div>
    <div type='book' osisID='Phil'>
      <chapter osisID='Phil.1'>
        <verse osisID='Phil.1.1'>Pāvils un Timotejs, Jēzus Kristus kalpi, visiem Jēzus Kristus svētajiem, kas dzīvo Filipos, arī bīskapiem un diakoniem.</verse>
        <verse osisID='Phil.1.2'>Lai jums žēlastība un miers no Dieva, mūsu Tēva, un Kunga Jēzus Kristus!</verse>
        <verse osisID='Phil.1.3'>Es pateicos savam Dievam, kad vien jūs pieminu,</verse>
        <verse osisID='Phil.1.4'>Vienmēr visās savās lūgšanās par jums visiem ar prieku aizlūgdams,</verse>
        <verse osisID='Phil.1.5'>Par jūsu līdzdalību Kristus evaņģēlijā no pirmās dienas līdz šim laikam.</verse>
        <verse osisID='Phil.1.6'>Es esmu stipri pārliecināts par to, ka Tas, kas jūsos labo darbu iesācis, to arī pabeigs līdz Jēzus Kristus dienai.</verse>
        <verse osisID='Phil.1.7'>Tas ir taisnīgi, ka es par jums visiem domāju, jo jūs esat līdzdalībnieki manā priekā, manās važās, evaņģēlija aizstāvēšanā un nostiprināšanā.</verse>
        <verse osisID='Phil.1.8'>Jo Dievs ir mans liecinieks, ka es ilgojos pēc jums visiem Jēzus Kristus mīlestībā.</verse>
        <verse osisID='Phil.1.9'>Un par to es lūdzu Dievu, lai jūsu mīlestība vairāk un vairāk pieaugtu zināšanā un visādā izpratnē,</verse>
        <verse osisID='Phil.1.10'>Lai jūs izšķirtos par labāko, ka jūs Kristus dienā būtu tīri un nevainojami,</verse>
        <verse osisID='Phil.1.11'>Caur Jēzu Kristu pilni taisnības augļu Dieva godam un slavai.</verse>
        <verse osisID='Phil.1.12'>Bet es gribu, brāļi, lai jūs zinātu, ka mani tagadējie apstākļi vairāk sekmējuši evaņģēliju,</verse>
        <verse osisID='Phil.1.13'>Jo manas važas Kristū ir kļuvušas zināmas visai sardzei un visiem citiem;</verse>
        <verse osisID='Phil.1.14'>Un daudzi brāļi Kungā, iedvesmoti no manām važām, arvien sekmīgāk uzdrošinās bezbailīgi sludināt Dieva vārdu.</verse>
        <verse osisID='Phil.1.15'>Daži gan sludina Kristu naida un strīda dēļ, bet citi no labas gribas;</verse>
        <verse osisID='Phil.1.16'>Daži aiz mīlestības, zinādami, ka esmu iecelts evaņģēlija aizstāvēšanai;</verse>
        <verse osisID='Phil.1.17'>Bet kas sludina Kristu ķildošanās un ne labā nolūkā, tiem prātā manām važām pievienot vēl bēdas.</verse>
        <verse osisID='Phil.1.18'>Bet kas par to? Vai ar izlikšanos, vai patiesībā, kad tik Kristus visādos veidos tiek sludināts! Par to es priecājos un arī turpmāk priecāšos.</verse>
        <verse osisID='Phil.1.19'>Jo es zinu, ka tas, pateicoties jūsu lūgšanai un Jēzus Kristus gara atbalstam, noderēs man pestīšanai.</verse>
        <verse osisID='Phil.1.20'>Es gaidu un ceru, ka es nekad kaunā nepalikšu, bet visā paļāvībā kā vienmēr, ta arī tagad Kristus tiks pagodināts manā miesā, vai nu man dzīvojot, vai mirstot.</verse>
        <verse osisID='Phil.1.21'>Jo Kristus ir mana dzīve, bet nāve ieguvums.</verse>
        <verse osisID='Phil.1.22'>Bet ja dzīvošana miesā nes manam darbam augļus, tad es nezinu, ko lai izvēlos?</verse>
        <verse osisID='Phil.1.23'>Es tieku bīdīts no divām pusēm; es kāroju atraisīties un būt kopā ar Kristu, tas būtu tas vislabākais,</verse>
        <verse osisID='Phil.1.24'>Bet jūsu dēļ nepieciešams palikt vēl miesā,</verse>
        <verse osisID='Phil.1.25'>Un to es visā paļāvībā zinu, ka es palikšu pie jums visiem jūsu ticības un prieka sekmēšanai,</verse>
        <verse osisID='Phil.1.26'>Lai jūsu līksmība Jēzus Kristus vārdā būtu jo lielāka manis dēļ, kad es atkal aiziešu pie jums.</verse>
        <verse osisID='Phil.1.27'>Tikai dzīvojiet Kristus evaņģēlija cienīgi, lai es, pie jums aizgājis, redzētu vai atkal prombūtnē dzirdētu par jums, ka jūs esat vienā garā un vienprātīgi strādājat evaņģēlija ticības labā. (Ef 4,1; Kol 1,10; 1 Tes 2,12)</verse>
        <verse osisID='Phil.1.28'>Un nekad nebīstieties no pretiniekiem, jo tas viņiem ir pazudināšanas, bet jums pestīšanas cēlonis, un tas no Dieva.</verse>
        <verse osisID='Phil.1.29'>Jo tas jums dots: nevien uz Kristu ticēt, bet arī par Viņu ciest.</verse>
        <verse osisID='Phil.1.30'>Tā pati cīņa, kādu pie manis redzējāt un tagad par mani dzirdat, arī jums jāizcīna.</verse>
      </chapter>
      <chapter osisID='Phil.2'>
        <verse osisID='Phil.2.1'>Ja ir kāds iepriecinājums Kristū, ja kāds mīlestības mierinājums, ja kāda gara sadraudzība, ja ir kāda sirsnīga līdzjūtība,</verse>
        <verse osisID='Phil.2.2'>Tad piepildiet manu prieku, būdami vienprātīgi, vienoti mīlestībā, vienoti domās un nodomos!</verse>
        <verse osisID='Phil.2.3'>Nedariet neko ķildas vai tukša goda dēļ, bet pazemībā viens otru uzskatiet augstāku par sevi!</verse>
        <verse osisID='Phil.2.4'>Nerūpējieties tikai par to, kas ir savs, bet arī par to, kas ir cita!</verse>
        <verse osisID='Phil.2.5'>Esiet tādā pārliecībā kā Jēzus Kristus,</verse>
        <verse osisID='Phil.2.6'>Kas, Dieva veidā būdams, neuzskatīja par laupījumu līdzināties Dievam.</verse>
        <verse osisID='Phil.2.7'>Bet Viņš atteicās no sevis, pieņemdams kalpa veidu. Kļūdams cilvēkiem līdzīgs, Viņš ārīgi izskatījās kā cilvēks.</verse>
        <verse osisID='Phil.2.8'>Viņš pazemojās, kļūdams paklausīgs līdz nāvei, līdz pat krusta nāvei.</verse>
        <verse osisID='Phil.2.9'>Tāpēc arī Dievs Viņu paaugstinājis un devis Viņam vārdu pār visiem vārdiem,</verse>
        <verse osisID='Phil.2.10'>Lai Jēzus vārdā ceļos kristu visi, kas debesīs, virs zemes un pazemē,</verse>
        <verse osisID='Phil.2.11'>Un lai katra mēle apliecinātu, ka Kungs Jēzus Kristus ir Dieva Tēva godībā.</verse>
        <verse osisID='Phil.2.12'>Tāpēc, mani vismīļie, (kā jūs vienmēr bijāt paklausīgi) strādājiet savas pestīšanas labā bailēs un drebēšanā ne tikai manā klātbūtnē, bet vēl vairāk manā prombūtnē!</verse>
        <verse osisID='Phil.2.13'>Jo Dievs ir Tas, kas jūsos rada gribu un izpildīšanu pēc savas labpatikas.</verse>
        <verse osisID='Phil.2.14'>Dariet visu bez kurnēšanas un bez kavēšanās.</verse>
        <verse osisID='Phil.2.15'>Lai jūs būtu bez pārmetumiem un patiesi Dieva bērni, nevainojami ļaunas un samaitātas tautas vidū; starp tiem mirdziet kā spīdekļi pasaulē!</verse>
        <verse osisID='Phil.2.16'>Turiet dzīvības vārdu manam godam Kristus dienā, jo ne velti es skrēju, ne velti strādāju.</verse>
        <verse osisID='Phil.2.17'>Bet ja es tieku upurēts upurim un jūsu ticības kalpošanai, tad es priecājos un priecāšos kopā ar jums visiem.</verse>
        <verse osisID='Phil.2.18'>Tāpat arī jūs priecājieties, priecādamies līdz ar mani!</verse>
        <verse osisID='Phil.2.19'>Bet Kungā Jēzū es ceru drīz sūtīt pie jums Timoteju, lai, uzzinājis, kā jums klājas, es būtu apmierināts.</verse>
        <verse osisID='Phil.2.20'>Jo man nav neviena tik vienprātīga, kas rūpētos sirsnīgā līdzdalībā par jums.</verse>
        <verse osisID='Phil.2.21'>Jo visi meklē savu, bet ne Jēzus Kristus labumu.</verse>
        <verse osisID='Phil.2.22'>Bet viņa uzticamību pazīstiet no tā, ka viņš kopā ar mani kalpojis evaņģēlijam kā dēls tēvam.</verse>
        <verse osisID='Phil.2.23'>Tāpēc es ceru sūtīt viņu pie jums, tiklīdz pārskatāms būs mans stāvoklis.</verse>
        <verse osisID='Phil.2.24'>Bet es paļaujos uz Kungu, ka arī pats drīz pie jums aiziešu.</verse>
        <verse osisID='Phil.2.25'>Tomēr man šķita nepieciešami sūtīt pie jums Epafrodītu, manu brāli un līdzstrādnieku, un cīņas biedru, bet jūsu sūtni un palīgu manā trūkumā,</verse>
        <verse osisID='Phil.2.26'>Tāpēc ka viņš ļoti ilgojās pēc jums visiem un bija nobēdājies par to, ka jūs dzirdējuši par viņa slimību.</verse>
        <verse osisID='Phil.2.27'>Viņš tiešām bija līdz nāvei slims; bet Dievs apžēloja viņu, un ne vien viņu, bet arī mani, lai man nebūtu bēdas uz bēdām.</verse>
        <verse osisID='Phil.2.28'>Tāpēc jo steidzīgāk es viņu sūtīju, lai jūs, viņu redzēdami, priecātos un man nebūtu rūpju.</verse>
        <verse osisID='Phil.2.29'>Tātad uzņemiet viņu visā priekā Kunga vārdā un turiet viņu godā,</verse>
        <verse osisID='Phil.2.30'>Jo Kristus darba dēļ viņš nonāca tuvu nāvei, likdams savu dzīvību ķīlā, lai aizpildītu to, kas iztrūka no jūsu puses kalpošanā manā labā.</verse>
      </chapter>
      <chapter osisID='Phil.3'>
        <verse osisID='Phil.3.1'>Bez tam, mani brāļi, priecājieties Kungā! To pašu jums rakstīt man nav apgrūtinājums, bet jums nepieciešams.</verse>
        <verse osisID='Phil.3.2'>Sargieties no suņiem, sargieties no ļaunajiem strādniekiem, sargieties no sagraizīšanas!</verse>
        <verse osisID='Phil.3.3'>Jo apgraizīšana esam mēs, kas garā kalpojam Dievam un dižojamies Jēzū Kristū, un nepaļaujamies uz miesu,</verse>
        <verse osisID='Phil.3.4'>Lai gan es varētu uzticēties arī miesai, es to varētu vēl vairāk: </verse>
        <verse osisID='Phil.3.5'>Astotajā dienā esmu apgraizīts, esmu no Izraēļa tautas, no Benjamīna cilts, ebrejs no ebrejiem, pēc likuma farizejs,</verse>
        <verse osisID='Phil.3.6'>Savā tieksmē Dieva Baznīcas vajātājs un tās taisnības, kas balstās uz bauslību, nevainojams pildītājs.</verse>
        <verse osisID='Phil.3.7'>Bet kas man bija ieguvums, to es Kristus dēļ uzskatu par zaudējumu.</verse>
        <verse osisID='Phil.3.8'>Tiešām, es uzskatu par zaudējumu visu sava Kunga Jēzus Kristus pazīšanas dēļ, kas visu pārspēj; tās dēļ es visu esmu zaudējis un uzskatu par mēsliem, lai Kristu iegūtu</verse>
        <verse osisID='Phil.3.9'>Un atrastos Viņā ne savas taisnības dēļ, kas izriet no bauslības, bet tās dēļ, kas izriet no ticības uz Jēzu Kristu. Tā, taisnība, pamatota ticībā, nāk no Dieva.</verse>
        <verse osisID='Phil.3.10'>Lai atzītu Viņu un Viņa augšāmcelšanās spēku, un Viņa ciešanu sadraudzību, es gribu būt līdzīgs Viņam nāvē,</verse>
        <verse osisID='Phil.3.11'>Lai sasniegtu augšāmcelšanos no miroņiem;</verse>
        <verse osisID='Phil.3.12'>Ne tāpēc, ka es jau to būtu saņēmis vai būtu pilnīgs, bet es tiecos, lai to satvertu tā, kā arī mani satvēris Jēzus Kristus.</verse>
        <verse osisID='Phil.3.13'>Brāļi, es nedomāju, ka es to būtu satvēris, bet vienu gan: aizmirsdams to, kas aiz manis, es tiecos pēc tā, kas priekšā,</verse>
        <verse osisID='Phil.3.14'>Es steidzos pretim mērķim  Dieva augstā aicinājuma godalgai Kristū Jēzū.</verse>
        <verse osisID='Phil.3.15'>Visi, kas esam pilnīgi, domāsim tā, bet ja jūs būtu citādās domās, tad Dievs jums arī šo atklās.</verse>
        <verse osisID='Phil.3.16'>Tāpēc, ko esam sasnieguši, pie tā virziena turēsimies, lai mēs būtu vienprātīgi.</verse>
        <verse osisID='Phil.3.17'>Brāļi, sekojiet manai priekšzīmei un vērojiet tos, kas pēc mūsu parauga dzīvo!</verse>
        <verse osisID='Phil.3.18'>Jo daudzi, par kuriem es jums bieži sacīju (bet tagad saku raudādams), dzīvo tā kā Kristus krusta ienaidnieki.</verse>
        <verse osisID='Phil.3.19'>Viņu gals ir pazušana, to dievs ir viņu vēders, un kauns ir viņu gods; tie tiecas pēc pasaulīgā,</verse>
        <verse osisID='Phil.3.20'>Bet mēs dzīvojam debesīm, no kurienes arī gaidām Pestītāju, mūsu Kungu Jēzu Kristu.</verse>
        <verse osisID='Phil.3.21'>Viņš pārveidos mūsu pazemības miesu, pieskaņodams to savai godības miesai, ar spēku, kurā Viņš spēj pakārtot sev visu.</verse>
      </chapter>
      <chapter osisID='Phil.4'>
        <verse osisID='Phil.4.1'>Tātad, mani vismīļie brāļi, pēc kuriem es ļoti ilgojos, mans prieks un mans vainagojums, esiet pastāvīgi Kungā, jūs mīļie!</verse>
        <verse osisID='Phil.4.2'>Es lūdzu Evodiju un es lūdzu Sintihu būt vienprātīgām Kunga vārdā.</verse>
        <verse osisID='Phil.4.3'>Arī tevi, mans īstais darba biedr, es lūdzu, palīdzi viņām, kas kopā ar mani, Klementu un citiem maniem palīgiem strādājušas evaņģēlija labā. Viņu vārdi ir ierakstīti dzīvības grāmatā.</verse>
        <verse osisID='Phil.4.4'>Priecājaties Kungā; es atkārtoti saku: priecājieties!</verse>
        <verse osisID='Phil.4.5'>Jūsu laipnība lai ir zināma visiem cilvēkiem; Kungs ir tuvu,</verse>
        <verse osisID='Phil.4.6'>Neraizējieties ne par ko, bet jūsu lūgšanas un aizlūgumi lai nāk Dieva priekšā; visā pateicībā izsakiet savu vēlēšanos Viņam!</verse>
        <verse osisID='Phil.4.7'>Un Dieva miers, kas pārspēj visu saprašanu, lai pasarga jūsu sirdis un jūsu domas Jēzū Kristū!</verse>
        <verse osisID='Phil.4.8'>Beidzot, brāļi, kas ir patiess, kas godājams, kas taisnīgs, kas svēts, kas patīkams, kam laba slava, kas tikumīgs, kas cildināms, to domājiet!</verse>
        <verse osisID='Phil.4.9'>Un ko jūs mācījāties, un ko saņēmāt, un ko dzirdējāt, un ko pie manis redzējāt, to dariet! Un Dieva miers būs ar jums.</verse>
        <verse osisID='Phil.4.10'>Bet es ļoti priecājos Kungā, ka jūs beigās atkal atplaukāt gādībā par mani, kā arī agrāk jau gādājāt, bet apstākļi jūs traucēja.</verse>
        <verse osisID='Phil.4.11'>Ne trūkuma dēļ es to saku, jo esmu mācījies apmierināties ar to, kas man ir.</verse>
        <verse osisID='Phil.4.12'>Es protu pazemoties, protu arī pārpilnībā dzīvot (visur un pie visa kā esmu pieradis): būt paēdis un būt izsalcis, dzīvot pārpilnībā un ciest trūkumu,</verse>
        <verse osisID='Phil.4.13'>Es visu spēju Tanī, kas mani stiprina.</verse>
        <verse osisID='Phil.4.14'>Tomēr jūs labi darījāt, dalīdamies ar mani manās bēdās.</verse>
        <verse osisID='Phil.4.15'>Bet arī jūs, filipieši, ziniet, ka no evaņģēlija sludināšanas sākuma kā aizgāju no Maķedonijas, neviena draudze nav vienojusies ar mani došanā un ņemšanā, kā jūs vieni.</verse>
        <verse osisID='Phil.4.16'>Jo arī uz Tesalonīki jūs sūtījāt vienreiz un otrreiz to, kas man bija vajadzīgs.</verse>
        <verse osisID='Phil.4.17'>Ne it kā es meklētu dāvanas, bet es meklēju ieguvumu, kas vairotos jums par labu.</verse>
        <verse osisID='Phil.4.18'>Man viss ir un ir pārpilnībā. Saņēmis no Epafrodīta to, ko jūs sūtījāt, šo saldo smaržu, Dievam pieņemamo un patīkamo upuri, es esmu nodrošināts.</verse>
        <verse osisID='Phil.4.19'>Bet mans Dievs savā bagātībā lai piepilda visas jūsu vēlēšanās Jēzus Kristus godībā!</verse>
        <verse osisID='Phil.4.20'>Dievam un mūsu Tēvam lai gods mūžīgi mūžos! Amen.</verse>
        <verse osisID='Phil.4.21'>Sveiciniet ikvienu svēto Kristū Jēzū!</verse>
        <verse osisID='Phil.4.22'>Jūs sveicina brāļi, kas pie manis. Jūs sveicina visi svētie, bet sevišķi tie, kas no ķeizara nama.</verse>
        <verse osisID='Phil.4.23'>Mūsu Kunga Jēzus Kristus žēlastība lai ir ar jūsu garu! Amen.</verse>
      </chapter>
    </div>
    <div type='book' osisID='Col'>
      <chapter osisID='Col.1'>
        <verse osisID='Col.1.1'>Pāvils, saskaņā ar Dieva prātu Jēzus Kristus apustulis, un brālis Timotejs</verse>
        <verse osisID='Col.1.2'>Tiem svētajiem, kas dzīvo Kolosā, un ticīgajiem brāļiem Kristū Jēzū:</verse>
        <verse osisID='Col.1.3'>Žēlastība jums un miers no Dieva, mūsu Tēva, un Kunga Jēzus Kristus! Mēs pateicamies Dievam un mūsu Kunga Jēzus Kristus Tēvam un vienmēr lūdzam par jums Dievu,</verse>
        <verse osisID='Col.1.4'>Jo dzirdējām, kāda ir jūsu ticība uz Jēzu Kristu un jūsu mīlestība uz visiem svētajiem.</verse>
        <verse osisID='Col.1.5'>Tās cerības dēļ, kas jums paredzēta debesīs, par ko jūs dzirdējāt evaņģēlija patiesības mācībā,</verse>
        <verse osisID='Col.1.6'>Kas aizgāja līdz jums un tāpat visā pasaulē nes augļus, un aug līdzīgi kā pie jums kopš tās dienas, kad jūs dzirdējāt un pazināt Dieva žēlastību patiesībā,</verse>
        <verse osisID='Col.1.7'>Kā to jums mācīja mūsu mīļais līdzstrādnieks Epafra, šis uzticamais Kristus kalps jūsu labā,</verse>
        <verse osisID='Col.1.8'>Kas stāstīja arī mums par jūsu mīlestību garā.</verse>
        <verse osisID='Col.1.9'>Tāpēc arī mēs kopš tās dienas, kad to dzirdējām, nebeidzam, Dievu piesauktdami, par jums lūgt, lai jūs tiktu piepildīti ar Viņa prāta atzīšanu visā garīgajā gudrībā un saprašanā,</verse>
        <verse osisID='Col.1.10'>Lai jūsu dzīve būtu Dieva cienīga un Viņam visumā patīkama, jo jūs nesīsiet augļus visos labos darbos un pieaugsiet Dieva apziņā,</verse>
        <verse osisID='Col.1.11'>Lai jūs, saskaņoti ar Viņa godības varenību, visā spēkā stiprināti, visā pacietībā un lēnprātībā priecīgi</verse>
        <verse osisID='Col.1.12'>Pateiktos Dievam Tēvam, kas mūs darījis cienīgus būt par līdzdalībniekiem svēto mantojuma gaismā.</verse>
        <verse osisID='Col.1.13'>Viņš izglāba mūs no tumsības varas un pārcēla sava mīļā Dēla valstībā.</verse>
        <verse osisID='Col.1.14'>Kurā mums caur Viņa asinīm pestīšana un grēku piedošana.</verse>
        <verse osisID='Col.1.15'>Viņš ir neredzamā Dieva attēls, visas radības pirmdzimtais,</verse>
        <verse osisID='Col.1.16'>Jo Viņā radīts viss, kas ir debesīs un virs zemes: redzamais un neredzamais, gan troņi, gan valdības, gan priekšnieki, gan varas: viss caur Viņu un Viņa dēļ radīts:</verse>
        <verse osisID='Col.1.17'>Un Viņš ir pirms visa, un viss pastāv Viņā.</verse>
        <verse osisID='Col.1.18'>Un Viņš ir miesas - Baznīcas galva. Viņš ir sākums, pirmdzimtais no mirušajiem, lai Viņš starp visiem būtu pirmais.</verse>
        <verse osisID='Col.1.19'>Un Viņam labpatika, ka visa pilnība mājotu Viņā,</verse>
        <verse osisID='Col.1.20'>Lai caur Viņu visu izlīdzinātu ar sevi, nodibinot ar savām krusta asinīm mieru gan to starpā, kas ir virs zemes, gan debesīs.</verse>
        <verse osisID='Col.1.21'>Arī jūs kādreiz bijāt atsvešinājušies un ar ļauniem darbiem naidīgi noskaņoti.</verse>
        <verse osisID='Col.1.22'>Bet tagad Viņš izlīdzinājis savā cilvēka miesā, izciezdams nāvi, lai jūs Viņa priekšā būtu svēti un neaptraipīti, un nevainojami,</verse>
        <verse osisID='Col.1.23'>Ja tikai paliksiet ticībā nesatricināmi un pastāvīgi un nenovērsīsieties no cerības, ko sniedz evaņģēlijs, ko jūs dzirdējāt un kas pasludināts visai radībai zem debess; tam arī es, Pāvils, kalpoju.</verse>
        <verse osisID='Col.1.24'>Tagad es priecājos savās ciešanās par jums, savā miesa papildinādams to, kas iztrūkst Kristus ciešanās, par Viņa miesu, kas ir Baznīca.</verse>
        <verse osisID='Col.1.25'>Tās kalps esmu kļuvis saskaņā ar Dieva rīkojumu, ko man devis jūsu dēļ, lai es piepildītu Dieva vārdu.</verse>
        <verse osisID='Col.1.26'>Noslēpums, kas no mūžiem un no paaudžu paaudzēm bija apslēpts, tagad ir atklāts Viņa svētajiem.</verse>
        <verse osisID='Col.1.27'>Dievs viņiem gribēja darīt zināmu, cik bagāta ir šī noslēpuma godība starp pagāniem; un tas ir Kristus, godības cerība jūsos.</verse>
        <verse osisID='Col.1.28'>Viņu mēs sludinām, pamudinādami katru cilvēku un mācīdami visā gudrībā, lai katru cilvēku darītu pilnīgu Jēzū Kristū.</verse>
        <verse osisID='Col.1.29'>Tāpēc es arī strādāju, cīnīdamies saskaņā ar Viņa darbību, kas manī izpaužas spēkā.</verse>
      </chapter>
      <chapter osisID='Col.2'>
        <verse osisID='Col.2.1'>Jo es gribu, lai jūs zinātu, cik lielas rūpes man bija par jums un par tiem, kas dzīvo Lāodikejā, un par visiem, kas manu miesīgo vaigu nav redzējuši,</verse>
        <verse osisID='Col.2.2'>Lai viņu sirdis tiktu iepriecinātas mīlestības pamācībā un bagātīgi iegūtu atziņas pilnību Dieva Tēva un Jēzus Kristus noslēpumu pazīšanai.</verse>
        <verse osisID='Col.2.3'>Viņā ir apslēpti visi gudrības un zinību krājumi.</verse>
        <verse osisID='Col.2.4'>Bet es jums saku, lai neviens jūs nepieviļ ar daiļrunīgām runām;</verse>
        <verse osisID='Col.2.5'>Jo lai gan miesīgi es neesmu klāt, bet garā esmu ar jums un priecīgs redzu jūsu kārtību un jūsu stipro ticību uz Kristu.</verse>
        <verse osisID='Col.2.6'>Kā jūs Kungu Jēzu Kristu esat pieņēmuši, tā arī dzīvojiet Viņā,</verse>
        <verse osisID='Col.2.7'>Iesakņodamies un pamatodamies Viņā, nostiprināti ticībā, kā jūs to mācījāties, un ar pateicību pieaugdami Viņā.</verse>
        <verse osisID='Col.2.8'>Pielūkojiet, lai kāds jūs nepieviļ ar savu prātniecību un tukšiem maldiem, kas dibināti uz cilvēku mācībām un pasaules pamatspēkiem, bet ne uz Kristu,</verse>
        <verse osisID='Col.2.9'>Jo Viņā mājo miesā ietvertā Dievības pilnība.</verse>
        <verse osisID='Col.2.10'>Arī jūs pilnīgi Viņā, kas ir galva visām varām un spēkiem.</verse>
        <verse osisID='Col.2.11'>Viņā jūs esat apgraizīti apgraizīšanā, kas nav ar roku izdarīta cilvēka miesas atdalīšanai, bet Kristus apgraizīšanā.</verse>
        <verse osisID='Col.2.12'>Kristībā jūs kopā ar Viņu esat apbedīti un Viņā jūs esat augšāmcēlušies caur ticību Dieva spēkam, kas Viņu uzmodinājis no miroņiem.</verse>
        <verse osisID='Col.2.13'>Viņš jūs, kas grēkodami un savas miesas neapgraizīšanas dēļ bijāt miruši, kopā ar Viņu darīja dzīvus, piedodams jums visus grēkus;</verse>
        <verse osisID='Col.2.14'>Viņš izdzēsa pret mums vērsto likuma parādrakstu, kas bija pret mums, un pieņēma to no mūsu vidus, pienaglodams krustā.</verse>
        <verse osisID='Col.2.15'>Viņš atbruņoja valdības un varas, droši atstādams tās kaunā un pats sevī svinēdams uzvaru pār tām.</verse>
        <verse osisID='Col.2.16'>Tāpēc lai neviens jūs netiesā ēdiena vai dzēriena dēļ, vai sakarā ar svētkiem, jauno mēnesi vai sabatu.</verse>
        <verse osisID='Col.2.17'>Šī ir ēna tam, kam jānotiek, bet miesa ir Kristus.</verse>
        <verse osisID='Col.2.18'>Lai neviens, kam patīk pazemošanās un kalpošana eņģeļiem, jūs nepieviļ! Tāds lepojas ar to, ko viņš nav redzējis, bez pamata būdams iedomīgs savā miesas prātā.</verse>
        <verse osisID='Col.2.19'>Tāds neturas pie galvas, no kuras ar locītavu un dzīslu palīdzību visa miesa tiek savienota un kopā saturēta, un aug Dieva augumā.</verse>
        <verse osisID='Col.2.20'>Ja jūs kopā ar Kristu šīs pasaules pamatspēkiem esat miruši, ko tad jūs vēl, it kā dzīvodami pasaulē, uzņematies priekšrakstus;</verse>
        <verse osisID='Col.2.21'>To neskar, to nebaudi, tam nepieskaries!</verse>
        <verse osisID='Col.2.22'>Tas viss lemts lietošanai un iznīcībai, jo tie ir cilvēku likumi un mācības.</verse>
        <verse osisID='Col.2.23'>Tām gan ir šķietama gudrība tur, kur ir pašizdomāti dievkalpojumi, pašpazemošanās un miesas mērdēšana, bet tie ir bez vērtības, jo kalpo vienīgi miesas apmierinājumam.</verse>
      </chapter>
      <chapter osisID='Col.3'>
        <verse osisID='Col.3.1'>Tāpēc, ja jūs kopā ar Kristu esat augšāmcēlušies, tad meklējiet pēc tā, kas augšā, kur Kristus sēž pie Dieva labās rokas!</verse>
        <verse osisID='Col.3.2'>Domājiet par to, kas augšā, bet ne par to, kas virs zemes!</verse>
        <verse osisID='Col.3.3'>Jo jūs mirāt, bet jūsu dzīvība līdz ar Kristu apslēpta Dievā.</verse>
        <verse osisID='Col.3.4'>Kad parādīsies Kristus, jūsu dzīvība, tad arī jūs parādīsieties godībā līdz ar Viņu.</verse>
        <verse osisID='Col.3.5'>Tāpēc nonāvējiet savos locekļos zemisko: netiklību, nešķīstību, kaislību, ļaunās kārības un mantkārību, kas ir kalpošana elkiem!</verse>
        <verse osisID='Col.3.6'>Tā visa dēļ nāk Dieva dusmas pār netiklības bērniem.</verse>
        <verse osisID='Col.3.7'>Arī jūs kādreiz bijāt tām pakļāvušies, kad tanīs dzīvojāt.</verse>
        <verse osisID='Col.3.8'>Bet tagad arī jūs atmetiet to visu: dusmas, sarūgtinājumu, ļaunprātību, zaimus un nekaunīgus vārdus no jūsu mutes!</verse>
        <verse osisID='Col.3.9'>Nemelojiet viens otram! Novelciet veco cilvēku kopā ar viņa darbiem</verse>
        <verse osisID='Col.3.10'>Un apģērbiet jauno, kas atjaunojas atziņā saskaņā ar viņa Radītāja attēlu,</verse>
        <verse osisID='Col.3.11'>Kur vairs nav ne pagāna, ne jūda, ne apgraizītā, ne neapgraizīta, ne barbara, ne skita, ne verga, ne brīvā, bet viss un visos ir Kristus.</verse>
        <verse osisID='Col.3.12'>Tāpēc kā Dieva izredzētie, svētie un mīlētie tērpieties sirsnīgā žēlsirdībā, laipnībā, pazemībā, lēnprātībā, pacietībā,</verse>
        <verse osisID='Col.3.13'>Viens otru paciezdami un cits citam piedodami, ja vienam pret otru ir kāda sūdzība: kā Kungs jums piedevis, tā arī jūs.</verse>
        <verse osisID='Col.3.14'>Bet pāri visam tam lai jums ir mīlestība, kas ir pilnības saite!</verse>
        <verse osisID='Col.3.15'>Un Kristus miers lai gavilē jūsu sirdīs, kam jūs esat aicināti vienā miesā! Esiet pateicīgi!</verse>
        <verse osisID='Col.3.16'>Kristus vārds lai bagātīgi mājo jūsos, pamāciet un pamudiniet viens otru visā gudrībā! Pateicībā Dievam dziediet savās sirdīs psalmus, slavas dziesmas un garīgās dziesmas!</verse>
        <verse osisID='Col.3.17'>Un visu, ko jūs darāt vārdos vai darbos, to visu dariet Kunga Jēzus Kristus vārdā, pateikdamies Dievam un Tēvam caur Viņu!</verse>
        <verse osisID='Col.3.18'>Sievas, esiet padotas saviem vīriem, jo tā tam jābūt Kunga vārdā.</verse>
        <verse osisID='Col.3.19'>Vīri, mīliet savas sievas un neesiet skarbi pret viņām!</verse>
        <verse osisID='Col.3.20'>Bērni, paklausiet visur saviem vecākiem, jo tā tas patīk Kungam.</verse>
        <verse osisID='Col.3.21'>Tēvi, nekaitiniet savus bērnus, lai tie nekļūtu mazdūšīgi!</verse>
        <verse osisID='Col.3.22'>Kalpi, paklausiet visā saviem šīs zemes kungiem, kalpodami nevien acu priekšā, it kā gribēdami cilvēkiem izpatikt, bet sirds vienkāršībā un Dieva bijībā!</verse>
        <verse osisID='Col.3.23'>Visu, ko jūs darāt, dariet no sirds it kā Dievam, bet ne cilvēkiem,</verse>
        <verse osisID='Col.3.24'>Zinādami, ka jūs mantojuma algu saņemsiet no Kunga. Kalpojiet Kungam Kristum!</verse>
        <verse osisID='Col.3.25'>Jo kas netaisnību dara, tas saņems to, ko viņš netaisnīgi padarījis; Dievs nevērtē personu pēc tās stāvokļa.</verse>
      </chapter>
      <chapter osisID='Col.4'>
        <verse osisID='Col.4.1'>Kungi, dariet saviem kalpiem taisnīgi un pareizi, zinot, ka arī jums ir Kungs debesīs!</verse>
        <verse osisID='Col.4.2'>Esiet pastāvīgi lūgšanā un pateicībā modri!</verse>
        <verse osisID='Col.4.3'>Reizē lūdziet Dievu arī par mums, lai Dievs mums atver mācīšanas durvis Kristus noslēpumu sludināšanai (kura dēļ es esmu važās),</verse>
        <verse osisID='Col.4.4'>Lai es to pasludinātu, kā man pienākas sludināt. (Ef.6,19; 2.Tes.3,1)</verse>
        <verse osisID='Col.4.5'>Gudri izturieties pret tiem, kas ir ārpusē! Izmantojiet laiku!</verse>
        <verse osisID='Col.4.6'>Jūsu runai vienmēr jābūt laipnai, sālī sālītai, lai jūs zinātu, kā katram atbildēt.</verse>
        <verse osisID='Col.4.7'>Visu, kas attiecas uz mani, paziņos jums Tihiks, vismīļais brālis un uzticamais kalps, un līdzstrādnieks Kungā.</verse>
        <verse osisID='Col.4.8'>Lai viņš uzzinātu, kā jums klājas, un lai iepriecinātu jūsu sirdis, es viņu sūtīju šim nolūkam</verse>
        <verse osisID='Col.4.9'>Kopā ar mīlēto un uzticamo brāli Onēzimu, kas ir no jums. Tie jums darīs zināmu visu, kas šeit notiek.</verse>
        <verse osisID='Col.4.10'>Jūs sveicina mans līdzgūsteknis Aristarhs un Barnabas brāļa dēls Marks  par viņu jūs jau saņēmāt norādījumus; kad viņš ieradīsies pie jums, uzņemiet to!</verse>
        <verse osisID='Col.4.11'>Un Jēzus, kas tiek saukts Justs, no apgraizītajiem. Šie, kas mani iepriecināja, ir vienīgie mani palīgi Dieva valstības darbā.</verse>
        <verse osisID='Col.4.12'>Jūs sveicina vēl Kristus kalps Epafra, kas ir no jums. Viņš savās lūgšanās pastāvīgi par jums rūpējas, lai jūs būtu pilnīgi un lai izpildītu visu, ko Dievs grib.</verse>
        <verse osisID='Col.4.13'>Es dodu liecību par viņu, ka viņš daudz rūpējas par jums un par visiem, kas dzīvo Lāodikejā un Hierapolē.</verse>
        <verse osisID='Col.4.14'>Jūs sveicina vismīļais ārsts Lūkass un Dēma. </verse>
        <verse osisID='Col.4.15'>Sveiciniet brāļus, kas dzīvo Lāodikejā un Nimfu, un draudzi, kas ir viņa namā!</verse>
        <verse osisID='Col.4.16'>Kad šo vēstuli izlasīs pie jums, tad parūpējieties, lai tā tiktu lasīta arī lāodikejiešu draudzē, bet to, kas Lāodikejā, lasiet jūs!</verse>
        <verse osisID='Col.4.17'>Bet Arhipam sakiet: Pielūko, ka tu izpildītu uzdevumu, ko saņēmi Kunga vārdā!</verse>
        <verse osisID='Col.4.18'>Sveiciens ar manu, Pāvila, roku. Pieminiet manas važas! Žēlastība ar jums! Amen.</verse>
      </chapter>
    </div>
    <div type='book' osisID='1Thess'>
      <chapter osisID='1Thess.1'>
        <verse osisID='1Thess.1.1'>Pāvils un Silvāns, un Timotejs tesalonīkiešu draudzei Dievā Tēvā un Kungā Jēzū Kristū:</verse>
        <verse osisID='1Thess.1.2'>Žēlastība jums un miers! Mēs vienmēr pateicamies Dievam par jums visiem, pieminēdami jūs bez mitēšanās savās lūgšanās.</verse>
        <verse osisID='1Thess.1.3'>Mēs atminamies jūsu ticības darbu un pūles, un mīlestību, un izturību cerībā uz mūsu Kungu Jēzu Kristu Dieva un mūsu Tēva priekšā.</verse>
        <verse osisID='1Thess.1.4'>Mēs zinām, Dieva mīlētie brāļi, ka jūs esat izredzēti,</verse>
        <verse osisID='1Thess.1.5'>Jo mūsu evaņģēlijs bija pie jums ne tikvien vārdos, bet arī spēkā un Svētajā Garā, un visā pilnībā, kā jau jūs zināt, kādi mēs bijām pie jums jūsu dēļ.</verse>
        <verse osisID='1Thess.1.6'>Svētā Gara priekā pieņemdami vārdu daudzās apspiešanās, jūs kļuvāt mūsu un Kunga sekotāji.</verse>
        <verse osisID='1Thess.1.7'>Un tā jūs esat priekšzīme visiem ticīgajiem Maķedonijā un Ahajā.</verse>
        <verse osisID='1Thess.1.8'>Jo no jums izpaudās Kunga mācība ne tikai Maķedonijā un arī Ahajā, bet jūsu ticība uz Dievu izplatījusies visur, tā ka mums nekas vairs nav jāstāsta.</verse>
        <verse osisID='1Thess.1.9'>Jo viņi īpaši stāsta par mums, kā jūs uzņēmāt mūs un kā jūs no elkiem atgriezāties pie Dieva, lai kalpotu dzīvajam un patiesajam Dievam</verse>
        <verse osisID='1Thess.1.10'>Un gaidītu no debesīm Viņa Dēlu Jēzu (ko Viņš uzmodināja no miroņiem), kas mūs izglāba no nākamajām dusmām.</verse>
      </chapter>
      <chapter osisID='1Thess.2'>
        <verse osisID='1Thess.2.1'>Jūs paši zināt, brāļi, ka mūsu ierašanās pie jums nebija veltīga.</verse>
        <verse osisID='1Thess.2.2'>Paļaudamies uz mūsu Dievu, mēs sludinām jums Dieva evaņģēliju visā rūpībā, lai gan iepriekš Filipos, kā jūs to zināt, mums bija jācieš un jāpanes apvainojumi.</verse>
        <verse osisID='1Thess.2.3'>Jo ne maldi, ne nekrietnība, ne viltība ir mūsu sludināšanas cēlonis,</verse>
        <verse osisID='1Thess.2.4'>Bet Dievs mūs atradis cienīgus, lai uzticētu mums evaņģēliju. Tādēļ mēs sludinām, izpatikdami ne cilvēkiem, bet Dievam, kas pārbauda mūsu sirdis.</verse>
        <verse osisID='1Thess.2.5'>Jo Dievs ir liecinieks, ka mēs nekad, kā zināt, neuzstājamies ar glaimu runām vai mantkārīgos nolūkos.</verse>
        <verse osisID='1Thess.2.6'>Un mēs nemeklējam godināšanu no cilvēkiem: ne no jums, ne no citiem.</verse>
        <verse osisID='1Thess.2.7'>Būdami Kristus apustuļi, mēs drīkstējām jūs apgrūtināt, bet starp jums mēs bijām pilni pazemības kā māte, kas rūpējas par saviem bērniem.</verse>
        <verse osisID='1Thess.2.8'>Tā, jūs mīlēdami, mēs ļoti vēlējāmies ne vien Dieva evaņģēliju jums dot, bet pat savas dzīvības, jo jūs kļuvāt mums ļoti mīļi.</verse>
        <verse osisID='1Thess.2.9'>Jo jūs atminaties, brāļi, mūsu darbu un pūles: strādādami naktīm un dienām, lai nevienu no jums neapgrūtinātu, mēs sludinājām Dieva evaņģēliju.</verse>
        <verse osisID='1Thess.2.10'>Jūs un Dievs esat liecinieki, cik svēti un taisnīgi, un nevainojami mēs izturējāmies pret jums, ticīgajiem,</verse>
        <verse osisID='1Thess.2.11'>Jums tas zināms, ka mēs katru no jums (kā tēvs savus bērnus)</verse>
        <verse osisID='1Thess.2.12'>Lūdzām, pamudinājām un pārliecinājām dzīvot tā, lai jūs būtu sava Dieva cienīgi, kas jūs aicinājis savā valstībā un godībā.</verse>
        <verse osisID='1Thess.2.13'>Tāpēc mēs arī pateicamies Dievam bez mitēšanās, ka jūs Dieva vārdu, kuru no mums dzirdējāt, pieņēmāt ne kā cilvēku mācību, bet (kā tas patiesībā ir) kā Dieva vārdu, jo Viņš jūsos, kas esat ticīgi, darbojas,</verse>
        <verse osisID='1Thess.2.14'>Jo jūs, brāļi, esat sekotāji tām Dieva draudzēm, kas dzīvo Jēzum Kristum Jūdejā, jo jūs tāpat esat cietuši no saviem tautiešiem, kā arī viņi no jūdiem,</verse>
        <verse osisID='1Thess.2.15'>Kas nonāvēja Kungu Jēzu un praviešus, kas arī mūs vajāja; bet Dievam tie nepatīk, un viņi ir naidā ar visiem cilvēkiem.</verse>
        <verse osisID='1Thess.2.16'>Viņi liedz mums sludināt pagāniem pestīšanu; tā viņi allaž piepilda savu grēku mēru, jo Dieva dusmas nākušas pār viņiem līdz galam.</verse>
        <verse osisID='1Thess.2.17'>Bet mēs, brāļi, šķirti no jums uz īsu laiku ārīgi, ne sirdī, savās lielajās ilgās jo vairāk steidzamies redzēt jūsu vaigu.</verse>
        <verse osisID='1Thess.2.18'>Jo mēs, sevišķi es, Pāvils, gribējām vienreiz un otrreiz apmeklēt jūs, bet sātans mūs aizkavēja.</verse>
        <verse osisID='1Thess.2.19'>Jo kas ir mūsu cerība un prieks, un godības vainags? Vai ne jūs, mūsu Kunga Jēzus Kristus priekšā, Viņam atnākot?</verse>
        <verse osisID='1Thess.2.20'>Jo jūs esat mūsu godība un prieks.</verse>
      </chapter>
      <chapter osisID='1Thess.3'>
        <verse osisID='1Thess.3.1'>Tāpēc, nevarēdami ilgāk paciest, nolēmām palikt Atēnās vieni.</verse>
        <verse osisID='1Thess.3.2'>Un mēs sūtījām mūsu brāli Timoteju, Kristus evaņģēlija Dieva kalpu, lai viņš jūs stiprinātu un pamudinātu ticībā,</verse>
        <verse osisID='1Thess.3.3'>Lai neviens tagadējos spaidos nesāktu šaubīties, jo jūs paši zināt, ka tam mēs lemti.</verse>
        <verse osisID='1Thess.3.4'>Jo arī tad, kad bijām pie jums, mēs jums pasludinājām, ka mums būs jācieš apspiešanas, un, kā jūs zināt, tas tā arī notika.</verse>
        <verse osisID='1Thess.3.5'>Tāpēc es, nevarēdams ilgāk paciest, sūtīju uzzināt, kā ir ar jūsu ticību, vai kārdinātājs nav ievedis jūs kārdināšanā un vai mūsu darbs nav bijis veltīgs.</verse>
        <verse osisID='1Thess.3.6'>Bet tagad Timotejs no jums atnāca pie mums un pavēstīja mums par jūsu ticību un mīlestību, un ka jūs vienmēr paturat mūs labā piemiņā, ilgodamies mūs redzēt, tāpat kā mēs jūs.</verse>
        <verse osisID='1Thess.3.7'>Tāpēc, brāļi, jūsu ticības dēļ mēs tikām iepriecināti visos mūsu trūkumos un apspiešanā.</verse>
        <verse osisID='1Thess.3.8'>Ja jūs tagad pastāvat Kungā, tad mēs dzīvojam.</verse>
        <verse osisID='1Thess.3.9'>Jo ar kādu pateicību mēs varam jūsu dēļ pateikties Kungam par lielo prieku, ko izjūtam mūsu Dieva priekšā par jums?</verse>
        <verse osisID='1Thess.3.10'>Dienu un nakti mēs ļoti lūdzam Dievu, lai redzētu jūs vaigā un papildinātu to, kas jūsu ticībai vēl trūkst.</verse>
        <verse osisID='1Thess.3.11'>Bet mūsu Dievs un Tēvs un mūsu Kungs Jēzus Kristus lai virza mūsu ceļu pie jums!</verse>
        <verse osisID='1Thess.3.12'>Bet Kungs lai pavairo un bagātus jūs dara mīlestībā savā starpā un ar visiem, tāpat kā mēs ar jums.</verse>
        <verse osisID='1Thess.3.13'>Un lai stiprina jūsu sirdis, ka tās svētumā būtu nevainojamas mūsu Dieva un Tēva priekšā, kad atnāks mūsu Kungs Jēzus Kristus kopā ar visiem saviem svētajiem. Amen.</verse>
      </chapter>
      <chapter osisID='1Thess.4'>
        <verse osisID='1Thess.4.1'>Tālāk, brāļi, mēs jūs lūdzam un pamudinām Kunga Jēzus vārdā, lai jūs, dzirdējuši no mums, kā jādzīvo, tā arī dzīvotu un arvien kļūtu nopelniem bagātāki, lai patiktu Dievam.</verse>
        <verse osisID='1Thess.4.2'>Jūs jau zināt, kādus priekšrakstus es jums devu Kunga Jēzus vārdā.</verse>
        <verse osisID='1Thess.4.3'>Jo tāda ir Dieva griba, lai jūs kļūtu svēti. Atturieties no netiklības!</verse>
        <verse osisID='1Thess.4.4'>Lai katrs zina, ka viņam sava miesa jāglabā svētumā un godā,</verse>
        <verse osisID='1Thess.4.5'>Bet ne kaislīgā kārībā kā pagāni, kas Dievu nepazīst.</verse>
        <verse osisID='1Thess.4.6'>Nevienam nebūs savam brālim pāri darīt, nedz viņu kādā darījumā piekrāpt, jo Kungs par to visu atriebj, kā jau agrāk mēs jums sacījām un apliecinājām.</verse>
        <verse osisID='1Thess.4.7'>Jo Dievs nav mūs aicinājis netiklībai, bet gan svēttapšanai.</verse>
        <verse osisID='1Thess.4.8'>Tāpēc, kas to nicina, tas nenicina cilvēku, bet Dievu, kas mums devis savu Svēto Garu.</verse>
        <verse osisID='1Thess.4.9'>Par brālisko mīlestību mums nav vajadzības jums rakstīt, jo Dievs jūs mācījis vienam otru mīlēt.</verse>
        <verse osisID='1Thess.4.10'>To jūs arī darāt ar visiem brāļiem visā Maķedonijā. Bet, brāļi, mēs jūs lūdzam, lai jūs būtu vēl centīgāki.</verse>
        <verse osisID='1Thess.4.11'>Centieties, klusu dzīvojot, pildīt savu pienākumu un strādāt savu roku darbu, kā jau mēs to jums piekodinājām.</verse>
        <verse osisID='1Thess.4.12'>Izturieties godīgi arī pret tiem, kas ārpusē un neiekārojiet nekā sveša!</verse>
        <verse osisID='1Thess.4.13'>Brāļi, mēs negribam atstāt jūs neziņā arī par aizmigušajiem, lai jūs neskumtu, kā tie, kam nav cerības.</verse>
        <verse osisID='1Thess.4.14'>Jo, ja mēs ticam, ka Jēzus nomira un ir augšāmcēlies, tāpat kopā ar Viņu Dievs atvedīs tos, kas Jēzū aizmiguši.</verse>
        <verse osisID='1Thess.4.15'>To mēs jums sakām Kunga vārdā, ka mēs, kas dzīvojam, kas paliekam pāri līdz Kunga atnākšanai, neaizsteigsimies priekšā tiem, kas aizmiguši.</verse>
        <verse osisID='1Thess.4.16'>Jo Kungs pats, atskanot pavēlei, erceņģeļa balsij un Dieva bazūnei, nāks no debesīm; tad pirmie celsies tie mirušie, kas ir Kristū.</verse>
        <verse osisID='1Thess.4.17'>Tad arī mēs, kas dzīvojam, kas esam palikuši, kopā ar viņiem tiksim aizrauti gaisā, padebešos, pretīm Kristum; un tā mēs vienmēr būsim pie Kunga.</verse>
        <verse osisID='1Thess.4.18'>Tāpēc ieprieciniet viens otru ar šiem vārdiem!</verse>
      </chapter>
      <chapter osisID='1Thess.5'>
        <verse osisID='1Thess.5.1'>Bet par laiku un stundu, brāļi, mums nevajag jums rakstīt,</verse>
        <verse osisID='1Thess.5.2'>Jo jūs paši labi zināt, ka Kunga diena nāks tāpat kā zaglis naktī.</verse>
        <verse osisID='1Thess.5.3'>Kad tie sacīs: Ir miers un drošība, tad pēkšņi pār viņiem nāks bojāeja kā sāpes grūtniecei, un viņi neizbēgs.</verse>
        <verse osisID='1Thess.5.4'>Bet jūs, brāļi, neesat tumsībā, ka šī diena kā zaglis varētu jūs pārsteigt,</verse>
        <verse osisID='1Thess.5.5'>Jo jūs visi esat gaismas bērni un dienas bērni; mēs nepiederam ne naktij, ne tumsai.</verse>
        <verse osisID='1Thess.5.6'>Tāpēc negulēsim kā pārējie, bet būsim nomodā un skaidrā prātā!</verse>
        <verse osisID='1Thess.5.7'>Jo kas guļ, tie guļ naktī, un kas piedzeras, tie piedzeras naktī.</verse>
        <verse osisID='1Thess.5.8'>Bet mēs, kas piederam dienai, tērpti ticības un mīlestības bruņās un pestīšanas cerības bruņu cepurē, būsim skaidrā prātā!</verse>
        <verse osisID='1Thess.5.9'>Jo Dievs mūs nav nolēmis dusmām, bet gan pestīšanas iegūšanai caur mūsu Kungu Jēzu Kristu,</verse>
        <verse osisID='1Thess.5.10'>Kas mūsu dēļ nomira, lai mēs, vai nu esam nomodā, vai aizmiguši, dzīvotu vienībā ar Viņu.</verse>
        <verse osisID='1Thess.5.11'>Tāpēc ieprieciniet viens otru un stipriniet cits citu, kā jūs arī to darāt!</verse>
        <verse osisID='1Thess.5.12'>Bet mēs jūs lūdzam, brāļi, esiet atzinīgi pret tiem, kas jūsu labā strādā, kas Kunga vārdā ir jūsu priekšnieki un kas jūs pamāca.</verse>
        <verse osisID='1Thess.5.13'>Viņu darbu dēļ mīliet tos vissirsnīgāk un dzīvojiet ar viņiem mierā!</verse>
        <verse osisID='1Thess.5.14'>Bet mēs jūs lūdzam, brāļi, brīdiniet nemierīgos, ieprieciniet mazdūšīgos, palīdziet slimajiem, esiet pacietīgi ar visiem!</verse>
        <verse osisID='1Thess.5.15'>Pielūkojiet, lai kāds neatmaksātu otram ļaunu ar ļaunu, bet vienmēr centieties cits citam un visiem darīt labu!</verse>
        <verse osisID='1Thess.5.16'>Vienmēr esiet priecīgi!</verse>
        <verse osisID='1Thess.5.17'>Lūdziet Dievu bez mitēšanās!</verse>
        <verse osisID='1Thess.5.18'>Par visu esiet pateicīgi, jo tāds ir Dieva prāts Jēzū Kristū attiecībā uz jums visiem.</verse>
        <verse osisID='1Thess.5.19'>Neizdzēsiet garu!</verse>
        <verse osisID='1Thess.5.20'>Neniciniet pravietojumus!</verse>
        <verse osisID='1Thess.5.21'>Pārbaudiet visu! To, kas labs - paturiet!</verse>
        <verse osisID='1Thess.5.22'>Izvairieties pat no ļaunuma ēnas!</verse>
        <verse osisID='1Thess.5.23'>Bet pats miera Dievs lai jūs svētī vispilnīgāk, lai jūsu gars, dvēsele un miesa pilnīgi bez vainas tiktu uzglabāti mūsu Kunga Jēzus Kristus atnākšanai!</verse>
        <verse osisID='1Thess.5.24'>Uzticams ir tas, kas jūs aicinājis. Viņš arī izpildīs!</verse>
        <verse osisID='1Thess.5.25'>Brāļi, lūdziet Dievu par mums!</verse>
        <verse osisID='1Thess.5.26'>Sveiciniet visus brāļus ar svētu skūpstu!</verse>
        <verse osisID='1Thess.5.27'>Dieva vārdā es jums piekodinu, lai šī vēstule tiktu lasīta visiem svētajiem brāļiem.</verse>
        <verse osisID='1Thess.5.28'>Mūsu Kunga Jēzus Kristus žēlastība lai ir ar jums! Amen.</verse>
      </chapter>
    </div>
    <div type='book' osisID='2Thess'>
      <chapter osisID='2Thess.1'>
        <verse osisID='2Thess.1.1'>Pāvils un Silvāns, un Timotejs tesalonīkiešu draudzei Dievā, mūsu Tēvā, un Kungā Jēzū Kristū:</verse>
        <verse osisID='2Thess.1.2'>Žēlastība un miers jums no Dieva, mūsu Tēva, un Kunga Jēzus Kristus!</verse>
        <verse osisID='2Thess.1.3'>Mums vienmēr jāpateicas Dievam par jums, brāļi, kā tas pienākas, jo jūsu ticība stipri pieaug un savstarpējā mīlestība ir liela katrā no jums.</verse>
        <verse osisID='2Thess.1.4'>Tā ka mēs paši lepojamies ar jums citās Dieva draudzēs par jūsu pacietību un ticību visās jūsu vajāšanās un bēdās, ko jūs panesat</verse>
        <verse osisID='2Thess.1.5'>Dieva taisnīgās tiesas pierādījumam, jo jūs būsiet Dieva valstības cienīgi, kuras dēļ ciešat.</verse>
        <verse osisID='2Thess.1.6'>Jo tāda ir Dieva taisnība: atmaksāt ar apspiešanu tiem, kas jūs apspiež,</verse>
        <verse osisID='2Thess.1.7'>Bet jums, apspiestajiem, dot mieru kopā ar mums tad, kad Kungs Jēzus no debesīm parādīsies ar savas varenības eņģeļiem</verse>
        <verse osisID='2Thess.1.8'>Uguns liesmās, lai atmaksātu tiem, kas neatzina Dievu un kas nepaklausīja mūsu Kunga Jēzus Kristus evaņģēlijam.</verse>
        <verse osisID='2Thess.1.9'>Tie sodam saņems mūžīgo pazušanu no Kunga vaiga un Viņa varenās godības.</verse>
        <verse osisID='2Thess.1.10'>Tanī dienā Viņš nāks, lai tiktu pagodināts savos svētajos un lai visi ticīgie Viņu apbrīnotu, jo jūs ticējāt mūsu liecībai.</verse>
        <verse osisID='2Thess.1.11'>Tāpēc mēs arī vienmēr aizlūdzam par jums, lai mūsu Dievs atzītu jūs sava aicinājuma cienīgus un lai piepildītu katru cenšanos pēc laba un ticības darbu spēkā,</verse>
        <verse osisID='2Thess.1.12'>Lai mūsu Kunga Jēzus Kristus vārds tiktu pagodināts jūsos un jūs Viņā saskaņā ar mūsu Dieva un Kunga Jēzus Kristus žēlastību.</verse>
      </chapter>
      <chapter osisID='2Thess.2'>
        <verse osisID='2Thess.2.1'>Mēs, jūs, brāļi, lūdzam caur Kunga Jēzus Kristus atnākšanu un mūsu savienību ar Viņu,</verse>
        <verse osisID='2Thess.2.2'>Lai jūs tik drīz nekļūtu nepastāvīgi savā pārliecībā un neļautu sevi iebaidīt ne garam, ne kādai mācībai, ne it kā mūsu sūtītai vēstulei, it kā Kunga diena jau būtu klāt.</verse>
        <verse osisID='2Thess.2.3'>Lai neviens jūs nekādā veidā nepieviļ, jo vispirms jānāk atkrišanai un atklāti jāparādās grēka cilvēkam, pazušanas dēlam,</verse>
        <verse osisID='2Thess.2.4'>Kas pretojas un sevi ceļ pārāku pār visu to, kas saucas Dievs un kas tiek pielūgts. Viņš pat ieņem vietu Dieva templī, dēvēdams sevi, it kā viņš būtu Dievs.</verse>
        <verse osisID='2Thess.2.5'>Vai jūs neatminaties, ka es jums to sacīju, būdams vēl pie jums?</verse>
        <verse osisID='2Thess.2.6'>Jūs zināt arī to, kas viņu tagad kavē, lai parādītos savā laikā.</verse>
        <verse osisID='2Thess.2.7'>Negantības noslēpumi gan jau strādā, bet tas, kas to tagad kavē, kavēs tik ilgi, kamēr tas tiks nobīdīts malā.</verse>
        <verse osisID='2Thess.2.8'>Un tad negantnieks parādīsies atklāti, bet Kungs Jēzus to nonāvēs ar savas mutes dvesmu un iznīcinās savas atnākšanas spožumā to,</verse>
        <verse osisID='2Thess.2.9'>Kā atnākšana saskan ar sātana darbību visā spēkā un zīmēs, un viltus brīnumos.</verse>
        <verse osisID='2Thess.2.10'>Tas ar visādām netaisnībām pieviļ tos, kas iet pazušanā, tāpēc ka viņi nepieņēma patiesības mīlestību, lai kļūtu pestīti.</verse>
        <verse osisID='2Thess.2.11'>Tāpēc Dievs ļaus, lai pār viņiem nāk maldu vara, lai tie ticētu meliem,</verse>
        <verse osisID='2Thess.2.12'>Lai tiesāti tiktu visi tie, kas neticēja patiesībai, bet piekrita netaisnībai.</verse>
        <verse osisID='2Thess.2.13'>Bet mums vienmēr jāpateicas Dievam par jums, Dieva mīlētie brāļi, ka Dievs jūs pirmos, garu svētdarīdams, izvēlējis pestīšanai un patiesības ticībai.</verse>
        <verse osisID='2Thess.2.14'>Šim mērķim, mums evaņģēliju sludinot, viņš aicināja, lai jūs iegūtu mūsu Kunga Jēzus Kristus godību.</verse>
        <verse osisID='2Thess.2.15'>Tāpēc, brāļi, stāviet droši un pastāviet mācībā, kuru jūs mācījāties vai nu no mūsu runām, vai rakstiem.</verse>
        <verse osisID='2Thess.2.16'>Bet mūsu Kungs Jēzus Kristus un mūsu Dievs un Tēvs, kas mūs mīlējis un savā žēlastībā devis mums mūžīgu iepriecinājumu un labu cerību,</verse>
        <verse osisID='2Thess.2.17'>Lai pamudina un stiprina jūsu sirdis ikvienā labā darbā un vārdā!</verse>
      </chapter>
      <chapter osisID='2Thess.3'>
        <verse osisID='2Thess.3.1'>Beidzot, brāļi, lūdziet Dievu par mums, lai Dieva vārds izplatītos un tiktu pagodināts, tāpat kā pie jums,</verse>
        <verse osisID='2Thess.3.2'>Un lai mēs tiktu pasargāti no nekrietnajiem un ļaunajiem cilvēkiem, jo ne jau visi ir ticīgi!</verse>
        <verse osisID='2Thess.3.3'>Bet Dievs ir uzticams. Viņš mūs stiprinās un sargās no ļauna.</verse>
        <verse osisID='2Thess.3.4'>Kungā mēs paļaujamies uz jums, ka jūs darāt un darīsiet to, ko mēs pavēlam.</verse>
        <verse osisID='2Thess.3.5'>Bet Kungs lai vada jūsu sirdis uz Dieva mīlestību un Kristus pacietību!</verse>
        <verse osisID='2Thess.3.6'>Mēs jums, brāļi, aizrādām mūsu Kunga Jēzus Kristus vārdā, lai jūs norobežotos no katra brāļa, kas nekārtīgi dzīvo un neievēro mācību, ko tie no mums saņēmuši.</verse>
        <verse osisID='2Thess.3.7'>Jo jūs paši zināt, kā jums jāseko mums, jo mēs, būdami pie jums, nebijām nekārtīgi!</verse>
        <verse osisID='2Thess.3.8'>Un neviena maizi par velti neēdām, bet dienām un naktīm pūlējāmies un strādājām savu darbu, lai nevienu no jums neapgrūtinātu,</verse>
        <verse osisID='2Thess.3.9'>Ne tāpēc, ka mums nebūtu tiesības uz to, bet lai mēs rādītu jums priekšzīmi, kurai jums jāseko.</verse>
        <verse osisID='2Thess.3.10'>Jo arī tad, kad bijām pie jums, mēs jums aizrādījām, ka, ja kāds negrib strādāt, tas lai neēd.</verse>
        <verse osisID='2Thess.3.11'>Jo mēs dzirdējām, ka daži starp jums dzīvo nekārtīgi, neko nestrādā, bet nododas nedarbiem.</verse>
        <verse osisID='2Thess.3.12'>Bet tiem, kas tādi ir, mēs Kunga Jēzus Kristus vārdā pavēlam un pamudinām tos, lai viņi, mierīgi strādādami, ēstu savu maizi.</verse>
        <verse osisID='2Thess.3.13'>Bet jūs, brāļi, nepiekūstiet, labu darīdami.</verse>
        <verse osisID='2Thess.3.14'>Ja kāds mūsu rakstītam vārdam neklausa, to ievērojiet un nesaejieties ar viņu, lai tas tiktu apkaunots.</verse>
        <verse osisID='2Thess.3.15'>Tomēr neuzskatiet to par ienaidnieku, bet pamāciet kā brāli!</verse>
        <verse osisID='2Thess.3.16'>Pats miera Kungs lai dod jums mieru vienmēr un visur! Kungs lai ir ar jums visiem!</verse>
        <verse osisID='2Thess.3.17'>Sveiciens ar manu, Pāvila, roku! Tāda zīme ir katrā vēstulē; tā es rakstu.</verse>
        <verse osisID='2Thess.3.18'>Mūsu Kunga Jēzus Kristus žēlastība lai ir ar jums visiem! Amen.</verse>
      </chapter>
    </div>
    <div type='book' osisID='1Tim'>
      <chapter osisID='1Tim.1'>
        <verse osisID='1Tim.1.1'>Pāvils, Jēzus Kristus apustulis, Dieva, mūsu Pestītāja, un Jēzus Kristus, mūsu cerības, uzdevumā</verse>
        <verse osisID='1Tim.1.2'>Timotejam, mīļajam dēlam ticībā: žēlastība, žēlsirdība un miers no Dieva Tēva un mūsu Kunga Jēzus Kristus!</verse>
        <verse osisID='1Tim.1.3'>Aiziedams uz Maķedoniju es lūdzu tevi palikt Efezā, lai tu piekodinātu dažiem nemācīt citādi</verse>
        <verse osisID='1Tim.1.4'>Un nenodoties pasakām un bezgalīgajiem cilts sarakstiem, kas vairāk veicina strīdus nekā Dieva celtni ticībā.</verse>
        <verse osisID='1Tim.1.5'>Pamācīšanas mērķis ir tīras sirds mīlestība, laba sirdsapziņa un neliekuļota ticība.</verse>
        <verse osisID='1Tim.1.6'>No tā daži nomaldījušies un pievērsušies tukšvārdībai.</verse>
        <verse osisID='1Tim.1.7'>Tie grib būt bauslības mācītāji, bet nesaprot to, ko runā, nedz to, ko apgalvo.</verse>
        <verse osisID='1Tim.1.8'>Bet mēs zinām, ka likums ir labs, ja to pareizi pielieto.</verse>
        <verse osisID='1Tim.1.9'>Jāapzinās tas, ka bauslība taisnīgajiem nav dota, bet netaisnīgajiem un nepadevīgajiem, bezdievīgajiem un grēciniekiem, izvirtīgajiem un apgānītājiem, tēva un mātes slepkavām, cilvēku slepkavām,</verse>
        <verse osisID='1Tim.1.10'>Netikļiem, vīriešu apgānītājiem, cilvēku laupītājiem, meļiem, zvēresta lauzējiem un tiem, kas pretojas veselīgajai mācībai,</verse>
        <verse osisID='1Tim.1.11'>Kas ietverta svētā Dieva godības evaņģēlijā, kas man uzticēts.</verse>
        <verse osisID='1Tim.1.12'>Es pateicos mūsu Kungam Jēzum Kristum, kas mani stiprinājis, atzinis mani uzticamu un iecēlis kalpošanai.</verse>
        <verse osisID='1Tim.1.13'>Es iepriekš biju zaimotājs un vajātājs, un varmāka; bet es iemantoju Dieva žēlastību, jo to darīju neticībā nesaprazdams.</verse>
        <verse osisID='1Tim.1.14'>Bet pārbagāta bija mūsu Kunga žēlastība reizē ar ticību un mīlestību, kas ir Jēzū Kristū.</verse>
        <verse osisID='1Tim.1.15'>Patiesa un pilnīgi pieņemama ir tā mācība, ka Jēzus Kristus atnācis šinī pasaulē, lai izglābtu grēciniekus, starp kuriem es esmu pirmais.</verse>
        <verse osisID='1Tim.1.16'>Bet es tāpēc atradu žēlastību, lai Jēzus Kristus mani pirmajā parādītu visu savu lēnprātību par priekšzīmi tiem, kas, ticēdami uz Viņu, iegūs mūžīgo dzīvi.</verse>
        <verse osisID='1Tim.1.17'>Bet mūžības Ķēniņam, nemirstīgajam, neredzamajam vienīgajam Dievam gods un slava mūžīgi mūžos! Amen.</verse>
        <verse osisID='1Tim.1.18'>Šo pamācību, dēls Timotej, es tev ieteicu, lai tu, saskaņā ar agrāk tev pasludinātajiem pravietojumiem, izcīnītu labo cīņu,</verse>
        <verse osisID='1Tim.1.19'>Paliktu ticībā un labā sirdsapziņā, ko daži atmeta un tā pazaudēja ticību.</verse>
        <verse osisID='1Tim.1.20'>Starp tiem ir Himenejs un Aleksandrs, kurus nodevu sātanam, lai tie mācītos Dievu vairs nezaimot.</verse>
      </chapter>
      <chapter osisID='1Tim.2'>
        <verse osisID='1Tim.2.1'>Vispirms es uzaicinu tevi lūgt Dievu, pielūgt Viņu, aizlūgt un pateikties Viņam par visiem cilvēkiem,</verse>
        <verse osisID='1Tim.2.2'>Par ķēniņiem un visiem varas nesējiem, lai mēs varētu dzīvot klusu un mierīgu dzīvi visā dievbijībā un šķīstībā.</verse>
        <verse osisID='1Tim.2.3'>Jo tas ir labi un patīkami Dievam, mūsu Pestītājam,</verse>
        <verse osisID='1Tim.2.4'>Kas grib, lai visi cilvēki tiktu izpestīti un atzītu patiesību.</verse>
        <verse osisID='1Tim.2.5'>Jo viens ir Dievs un viens ir vidutājs starp Dievu un cilvēkiem, - cilvēks Jēzus Kristus,</verse>
        <verse osisID='1Tim.2.6'>Kas sevi nodeva, lai būtu izpirkšanas maksa par visiem un liecība īstā laikā.</verse>
        <verse osisID='1Tim.2.7'>Tāpēc es esmu iecelts sludinātājs un apustulis (es saku patiesību, es nemeloju), tautu mācītājs ticībā un patiesībā.</verse>
        <verse osisID='1Tim.2.8'>Tāpēc es vēlos, lai vīri lūdz Dievu visur bez dusmām un naida, paceldami savas tīrās rokas.</verse>
        <verse osisID='1Tim.2.9'>Tāpat sievietes pieklājīgā tērpā, kaunīgi un tikumīgi lai greznojas nevis matu pīnēm un zeltu, un pērlēm, un dārgās drēbēs, (1 Pēt 3,3)</verse>
        <verse osisID='1Tim.2.10'>Bet, kā tas dievbijīgām sievietēm pienākas, ar labiem darbiem!</verse>
        <verse osisID='1Tim.2.11'>Sieviete lai mācās klusībā un visā padevībā!</verse>
        <verse osisID='1Tim.2.12'>Bet es neatļauju sievietei mācīt, nedz pār vīru valdīt; viņai jābūt klusībā.</verse>
        <verse osisID='1Tim.2.13'>Jo Ādams tika radīts pirmais, pēc tam Ieva.</verse>
        <verse osisID='1Tim.2.14'>Arī Ādams netika pievilts, bet sieviete tika pievilta un krita pārkāpumā.</verse>
        <verse osisID='1Tim.2.15'>Viņa tomēr pestīšanu sasniegs, dzemdējot bērnus, ja paliks ticībā, mīlestībā, svētā dzīvē un apdomībā.</verse>
      </chapter>
      <chapter osisID='1Tim.3'>
        <verse osisID='1Tim.3.1'>Tas ir patiess vārds: ja kas alkst bīskapa amata, tas tiecas pēc laba darba.</verse>
        <verse osisID='1Tim.3.2'>Tātad bīskapam jābūt nevainojamam, vienas sievas vīram, sātīgam, prātīgam, cienīgam, godājamam, viesmīlīgam, mācītam,</verse>
        <verse osisID='1Tim.3.3'>Ne dzērājam, ne kauslim, bet lēnprātīgam, ne ķildīgam, ne mantkārīgam,</verse>
        <verse osisID='1Tim.3.4'>Bet labam sava nama pārvaldniekam, kam bērni paklausa pilnīgā tikumībā.</verse>
        <verse osisID='1Tim.3.5'>Bet ja kas nemāk valdīt pār savu namu, kā tas gādās par Dieva Baznīcu?</verse>
        <verse osisID='1Tim.3.6'>Ne jaunam ticībā, lai nekļūtu lepns un neiekristu velna tiesa.</verse>
        <verse osisID='1Tim.3.7'>Viņam jābūt labā slavā pie tiem, kas ir ārpusē, lai neiekristu neslavā un ļaunā gara slazdos.</verse>
        <verse osisID='1Tim.3.8'>Tāpat diakoniem jābūt godājamiem, ne divkosīgiem, ne pārmērīgiem vīna lietotājiem, ne negodīgas peļņas kāriem,</verse>
        <verse osisID='1Tim.3.9'>Tādiem, kas ticības noslēpumu glabā tīrā sirdsapziņā.</verse>
        <verse osisID='1Tim.3.10'>Bet tie iepriekš jāpārbauda un, ja viņiem pārkāpumu nav, tad lai kalpo.</verse>
        <verse osisID='1Tim.3.11'>Tāpat sievietēm jābūt cienījamām, ne mēlnesīgām, sātīgām, visā uzticīgām.</verse>
        <verse osisID='1Tim.3.12'>Diakoniem jābūt vienas sievas vīriem, kas labi valda savus bērnus un savu namu;</verse>
        <verse osisID='1Tim.3.13'>Jo tie, kas labi pilda savu pienākumu, iegūst goda vietu un stipru cerību ticībā, kas ir Kristū Jēzū.</verse>
        <verse osisID='1Tim.3.14'>šo es tev rakstu, cerēdams drīzumā nākt pie tevis;</verse>
        <verse osisID='1Tim.3.15'>Bet ja es aizkavējos, lai tu zinātu, kā jāizturas Dieva namā, kas ir dzīvā Dieva Baznīca, patiesības balsts un pamats.</verse>
        <verse osisID='1Tim.3.16'>Un patiesi liels ir dievbijības noslēpums. Tas ir parādījies miesīgi, apliecināts garā, eņģeļi to skatījuši, tautām tas sludināts, pasaulē ticēts, godībā uzņemts.</verse>
      </chapter>
      <chapter osisID='1Tim.4'>
        <verse osisID='1Tim.4.1'>Bet gars saka skaidri, ka vēlākos laikos daži atkritīs no ticības un pievienosies maldu gariem un ļauno garu mācībām. (2.Tim.3,1; 2.Pēt.3,3)</verse>
        <verse osisID='1Tim.4.2'>Tie runā melus liekuļodami, un viņu sirdsapziņa ar dedzekli iezīmēta.</verse>
        <verse osisID='1Tim.4.3'>Tie aizliedz doties laulībā un lietot barību, ko Dievs radījis, lai ticīgie un patiesības atzinēji to pieņemtu pateicībā.</verse>
        <verse osisID='1Tim.4.4'>Jo katra Dieva radība ir laba, un nekas nav atmetams, ko pateicībā pieņemam,</verse>
        <verse osisID='1Tim.4.5'>Jo tas Dieva vārdā un lūgšanā tiek svētīts.</verse>
        <verse osisID='1Tim.4.6'>Tā mācīdams brāļus, tu būsi labs Jēzus Kristus kalps, kas uzaudzināts ticības vārdos un labā mācībā, ko tu esi sasniedzis.</verse>
        <verse osisID='1Tim.4.7'>Turpretim aplamas vecu sievu pasakas noraidi, bet pats vingrinies dievbijībā!</verse>
        <verse osisID='1Tim.4.8'>Jo miesas vingrināšana maz ko der, bet dievbijība derīga visam, jo tā ietver tagadējās un nākošās dzīves apsolījumus.</verse>
        <verse osisID='1Tim.4.9'>Tas ir patiess un atzīšanas cienīgs vārds.</verse>
        <verse osisID='1Tim.4.10'>Jo tāpēc mēs arī pūlamies un tiekam pulgoti, ka ceram uz dzīvo Dievu, kas ir visu cilvēku, bet sevišķi ticīgo Pestītājs.</verse>
        <verse osisID='1Tim.4.11'>To pavēli un māci!</verse>
        <verse osisID='1Tim.4.12'>Neviens lai nenicina tavu jaunību; bet tu esi paraugs ticīgajiem vārdos, darbos, mīlestībā, ticībā un šķīstībā.</verse>
        <verse osisID='1Tim.4.13'>Kamēr es nāku, veltī sevi lasīšanai, pamudināšanai un mācīšanai!</verse>
        <verse osisID='1Tim.4.14'>Neesi nolaidīgs žēlastībā, kas tevi ir un kas tev dota saskaņā ar pravietojumu, prezbiteriem rokas uzliekot!</verse>
        <verse osisID='1Tim.4.15'>Par to pārdomā, pie tā paliec, lai tavas sekmes būtu visiem skaidras!</verse>
        <verse osisID='1Tim.4.16'>Esi nomodā par sevi un par mācību, turies pie tās! Jo tu, tā darīdams, izglābsi pats sevi un tos, kas tevi klausās.</verse>
      </chapter>
      <chapter osisID='1Tim.5'>
        <verse osisID='1Tim.5.1'>Vecāku vīru nerāj, bet pamāci kā tēvu, jaunekļus - kā brāļus.</verse>
        <verse osisID='1Tim.5.2'>Vecākas sievietes - kā mātes, jaunākas - kā māsas visā šķīstībā!</verse>
        <verse osisID='1Tim.5.3'>Godā atraitnes, kuras ir īstas atraitnes!</verse>
        <verse osisID='1Tim.5.4'>Bet ja kādai atraitnei ir bērni vai bērnu bērni, tad lai tā vispirms mācās valdīt savu māju un parādīt pateicību saviem vecākiem, jo tā tas Dievam patīk.</verse>
        <verse osisID='1Tim.5.5'>Bet kas ir īsta atraitne un vientule, lai cer uz Dievu un paliek lūgšanās un aizlūgumos nakti un dienu!</verse>
        <verse osisID='1Tim.5.6'>Jo, kas dzīvo izpriecās, tā, dzīva būdama, ir mirusi.</verse>
        <verse osisID='1Tim.5.7'>Arī to piekodini, lai tās būtu nevainojamas!</verse>
        <verse osisID='1Tim.5.8'>Bet ja kāds nerūpējas par savējiem, sevišķi par mājiniekiem, tas noliedz ticību un ir ļaunāks par neticīgo.</verse>
        <verse osisID='1Tim.5.9'>Atraitnēs jāuzņem tāda, kas ir vismaz sešdesmit gadus veca un ir bijusi viena vīra sieva,</verse>
        <verse osisID='1Tim.5.10'>Kas pazīstama ar labiem darbiem: ja viņa bērnus uzaudzinājusi, bijusi viesmīlīga, ja svētajiem kājas mazgājusi, ja tā palīdzējusi cietējiem un bijusi centīga ikkatrā labā darbā.</verse>
        <verse osisID='1Tim.5.11'>Bet jaunākas atraitnes noraidi, jo, ja tās, pretodamās Kristum, iestieg baudkārē, tad viņas grib precēties.</verse>
        <verse osisID='1Tim.5.12'>Tās pelna nosodīšanu, jo pirmo uzticību lauzušas.</verse>
        <verse osisID='1Tim.5.13'>Turklāt viņas mācās dīkā staigāt no mājas uz māju, un ne tikai dīkā, bet ir arī pļāpīgas un vīzdegunīgi runā ko nevajag.</verse>
        <verse osisID='1Tim.5.14'>Tāpēc es vēlos, lai jaunākās precētos, dzemdētu bērnus, pārvaldītu mājas un nedotu pretiniekam nekādu iemeslu nievāšanai.</verse>
        <verse osisID='1Tim.5.15'>Jo dažas jau novēršas, lai sekotu sātanam.</verse>
        <verse osisID='1Tim.5.16'>Ja kādam ticīgajam jārūpējas par atraitnēm, tad lai apgādā tās un lai netiek apgrūtināta draudze, kurai jāpalīdz īstajām atraitnēm.</verse>
        <verse osisID='1Tim.5.17'>Prezbiteri, kas labi priekšnieki, ir cienīgi, ka tos godinātu ar divkāršu godu, sevišķi tos, kas darbojas sludināšanā un mācībā.</verse>
        <verse osisID='1Tim.5.18'>Jo Raksti saka: Kūlējam vērsim purnu neaizsien (5.Moz.25,4) un: Strādnieks ir savas algas cienīgs. (Mt.10,10; Lk.10,7)</verse>
        <verse osisID='1Tim.5.19'>Sūdzību pret prezbiteru nepieņem bez diviem vai trijiem lieciniekiem!</verse>
        <verse osisID='1Tim.5.20'>Tos, kas grēko, norāj visu klātbūtnē, lai arī citi bītos!</verse>
        <verse osisID='1Tim.5.21'>Es tevi zvērinu Dieva un Jēzus Kristus, un izredzēto eņģeļu priekšā, lai tu to pildītu bez aizsprieduma. Nedari neko, ietekmēts no vienas vai otras puses!</verse>
        <verse osisID='1Tim.5.22'>Pārsteidzīgi nevienam rokas neuzliec un nekļūsti svešu grēku līdzdalībnieks! Sargi sevi šķīstu!</verse>
        <verse osisID='1Tim.5.23'>Nedzer vairs ūdeni vien, bet lieto mazliet vīna tava kuņģa un biežo slimību dēļ!</verse>
        <verse osisID='1Tim.5.24'>Dažu cilvēku grēki ir visiem zināmi un iet tiesā pirms tiem, bet citiem tie vēl seko.</verse>
        <verse osisID='1Tim.5.25'>Tāpēc arī labie darbi ir visiem zināmi; un kur tas tā vēl nav, tur nevar palikt apslēpti.</verse>
      </chapter>
      <chapter osisID='1Tim.6'>
        <verse osisID='1Tim.6.1'>Ikkatrs, kas atrodas verdzības jūgā, lai uzskata savus kungus par katra goda cienīgiem, lai Dieva vārds un mācība netiktu zaimoti.</verse>
        <verse osisID='1Tim.6.2'>Bet kam kungi ir ticīgi, lai nenicina tos tāpēc, ka tie ir brāļi, bet vēl labāk lai tie kalpo, jo tie ir ticīgi un mīlējami, un labvēlības līdzdalībnieki. Tu māci un pamudini!</verse>
        <verse osisID='1Tim.6.3'>Ja kas māca ko citu un neseko mūsu Kunga Jēzus Kristus veselīgajai mācībai, nedz tai mācībai, kas ved dievbijībā,</verse>
        <verse osisID='1Tim.6.4'>Tas ir uzpūtīgs, nekā nezina, bet sirgst ar prātošanas un ķildošanās sērgu, no kā ceļas skaudība, ķildas, zaimi, ļaunas aizdomas.</verse>
        <verse osisID='1Tim.6.5'>Tukšas ķildas starp prātu zaudējušiem cilvēkiem, kam sveša patiesība un kas domā, ka dievbijība kalpo peļņai.</verse>
        <verse osisID='1Tim.6.6'>Tiešām, dievbijība kopā ar pieticību ir liels ieguvums.</verse>
        <verse osisID='1Tim.6.7'>Jo mēs šinī pasaulē nekā līdz neatnesām, bez šaubām, arī nekā aiznest nevaram.</verse>
        <verse osisID='1Tim.6.8'>Bet ja mums ir uzturs un apģērbs, būsim apmierināti ar to!</verse>
        <verse osisID='1Tim.6.9'>Jo tie, kas grib kļūt bagāti, krīt kārdināšanā un sātana valgā, un daudzās nevajadzīgās un kaitīgās kārībās, kas cilvēkus grūž pazušanā un samaitāšanā.</verse>
        <verse osisID='1Tim.6.10'>Jo visu ļaunumu sakne ir mantkārībā. Daži, pēc tās dzīdamies, ir nomaldījušies no ticības un sagādājuši sev daudz ciešanu.</verse>
        <verse osisID='1Tim.6.11'>Bet tu, Dieva cilvēks, bēdz no tā! Turpretīm centies pēc taisnības, dievbijības, ticības, mīlestības, pacietības, lēnprātības!</verse>
        <verse osisID='1Tim.6.12'>Izcīni labo ticības cīņu, tver mūžīgo dzīvi, kurai tu esi aicināts, pats apliecinādams labo apliecību daudzu liecinieku priekšā!</verse>
        <verse osisID='1Tim.6.13'>Dieva priekšā, kas visu dzīvu dara, un Kristus Jēzus priekšā, kas liecību deva Poncija Pilāta laikā, es tev pavēlu labu liecināt,</verse>
        <verse osisID='1Tim.6.14'>Lai tu izpildītu šo uzdevumu nevainojami līdz mūsu Kunga Jēzus Kristus atnākšanai,</verse>
        <verse osisID='1Tim.6.15'>Ko savlaicīgi rādīs svētais un vienīgais, un spēcīgais ķēniņu Ķēniņš un kungu Kungs.</verse>
        <verse osisID='1Tim.6.16'>Viņam vienīgajam ir nemirstība, un Viņš dzīvo nepieejamā gaismā, ko neviens cilvēks nav redzējis un arī nevar redzēt; Viņam gods un mūžīga valdīšana! Amen.</verse>
        <verse osisID='1Tim.6.17'>Šīs pasaules bagātajiem pavēli nebūt augstprātīgiem un paļauties ne uz nedrošu bagātību, bet uz dzīvo Dievu (kas bagātīgi piešķir mums visu izlietošanai),</verse>
        <verse osisID='1Tim.6.18'>Lai viņi darītu labu, būtu bagāti labos darbos, būtu labdarīgi, līdzcietīgi,</verse>
        <verse osisID='1Tim.6.19'>Uzkrātu sev vērtības, labu pamatu nākotnei, lai sasniegtu patieso dzīvi.</verse>
        <verse osisID='1Tim.6.20'>Timotej, sargi tev uzticēto, izvairies no pasaulīgām, tukšām sarunām un pretrunīgajām mācībām, kas nepareizi nosauktas par zinātni!</verse>
        <verse osisID='1Tim.6.21'>Daži, tās atzīdami, atkrita no ticības. Žēlastība lai ir ar tevi! Amen.</verse>
      </chapter>
    </div>
    <div type='book' osisID='2Tim'>
      <chapter osisID='2Tim.1'>
        <verse osisID='2Tim.1.1'>Pāvils, ar Dieva gribu Jēzus Kristus apustulis saskaņā ar dzīvības apsolījumu, kas ir Kristū Jēzū,</verse>
        <verse osisID='2Tim.1.2'>Savam vismīļajam dēlam Timotejam: žēlastība, žēlsirdība un miers no Dieva Tēva un mūsu Kunga Kristus Jēzus!</verse>
        <verse osisID='2Tim.1.3'>Es pateicos Dievam, kam, tāpat kā mani vectēvi, kalpoju skaidrā sirdsapziņā, ka es nemitīgi tevi pieminu savās lūgšanās dienu un nakti.</verse>
        <verse osisID='2Tim.1.4'>Atminēdamies tavas asaras, es ilgojos tevi redzēt, lai es kļūtu pilns prieka.</verse>
        <verse osisID='2Tim.1.5'>Es atceros tavu neliekuļoto ticību, kas agrāk piemita tavai vecmāmuļai Loidai un tavai mātei Eunikai, un es esmu pārliecināts, ka arī tev.</verse>
        <verse osisID='2Tim.1.6'>Šī iemesla dēļ es tev atgādinu atdzīvināt Dieva žēlastību, kas ar manu roku uzlikšanu ir tevī.</verse>
        <verse osisID='2Tim.1.7'>Jo Dievs mums nav devis bailīguma, bet gan spēka un mīlestības, un godprātības garu.</verse>
        <verse osisID='2Tim.1.8'>Tāpēc nekautrējies no mūsu Kunga liecības, nedz no manis, Viņa gūstekņa, bet Dieva spēkā līdzdarbojies evaņģēlijā!</verse>
        <verse osisID='2Tim.1.9'>Viņš mūs izglāba un ar svētu aicinājumu aicināja ne mūsu nopelnu dēļ, bet saskaņā ar savu nodomu un žēlastību, kas mums dota Kristū Jēzū pirms mūžīgiem laikiem,</verse>
        <verse osisID='2Tim.1.10'>Bet tagad tā kļuvusi redzama, parādoties mūsu Pestītājam Jēzum Kristum, kas uzvarēja nāvi, bet evaņģēlijā apgaismoja dzīvību un neiznīcību.</verse>
        <verse osisID='2Tim.1.11'>Tādēļ esmu iecelts sludinātājs, apustulis un tautu mācītājs.</verse>
        <verse osisID='2Tim.1.12'>Šī iemesla dēļ es arī tā ciešu, bet es nekaunos, jo es zinu, uz ko esmu ticējis, un es esmu pārliecināts, ka Viņam ir vara man uzticēto uzglabāt līdz tai dienai.</verse>
        <verse osisID='2Tim.1.13'>Veselīgās mācības paraugu, ko dzirdēji no manis, turi ticībā un mīlestībā Kristū Jēzū!</verse>
        <verse osisID='2Tim.1.14'>Sargi tev uzticēto labo mantu Svētā Gara spēkā, kas mūsos mājo!</verse>
        <verse osisID='2Tim.1.15'>Tu zini to, ka visi, kas dzīvo Āzijā, no manis ir novērsušies, starp tiem Figels un Hermogens.</verse>
        <verse osisID='2Tim.1.16'>Kungs lai parāda žēlsirdību Onezifora namam, jo viņš bieži mani atspirdzināja un nekaunējās manu važu,</verse>
        <verse osisID='2Tim.1.17'>Bet viņš, atnācis Romā, rūpīgi mani meklēja un arī atrada.</verse>
        <verse osisID='2Tim.1.18'>Lai Kungs dod viņam atrast žēlastību no Kunga viņa dienā! Un cik daudz viņš man Efezā kalpoja, to tu labāk zini.</verse>
      </chapter>
      <chapter osisID='2Tim.2'>
        <verse osisID='2Tim.2.1'>Bet tu, mans dēls, stiprinies Kristus Jēzus žēlastībā!</verse>
        <verse osisID='2Tim.2.2'>Un ko tu daudzu liecinieku klātbūtnē no manis dzirdēji, to nodod uzticamajiem cilvēkiem, kas būtu spējīgi arī citus mācīt!</verse>
        <verse osisID='2Tim.2.3'>Strādā kā labs Jēzus Kristus kareivis!</verse>
        <verse osisID='2Tim.2.4'>Neviens Dieva kareivis neiesaista sevi pasaulīgās darīšanās, lai izpatiktu tam, kam saistījies ar pienākumu.</verse>
        <verse osisID='2Tim.2.5'>Un ja arī sacīkstēs cīnās, viņš laurus saņem tad, ja likumīgi cīnījies.</verse>
        <verse osisID='2Tim.2.6'>Zemkopim, kas strādā, pirmajam jāsaņem sava daļa no augļiem.</verse>
        <verse osisID='2Tim.2.7'>Saproti, ko es tev saku: Kungs dos tev saprašanu visās lietās.</verse>
        <verse osisID='2Tim.2.8'>Atminies, ka Kungs Jēzus Kristus, kas cēlies no Dāvida cilts, ir uzcēlies no miroņiem saskaņā ar manu evaņģēliju;</verse>
        <verse osisID='2Tim.2.9'>Tā labad es strādāju līdz pat važām it kā ļaundaris; bet Dieva vārds nav saistīts.</verse>
        <verse osisID='2Tim.2.10'>Tāpēc es visu paciešu izredzēto dēļ, lai arī viņi sasniegtu pestīšanu, kas ir Kristū Jēzū, kopā ar debesu godību.</verse>
        <verse osisID='2Tim.2.11'>Tie ir patiesi vārdi: Ja mēs kopā ar Viņu miruši, tad mēs kopā ar Viņu dzīvosim.</verse>
        <verse osisID='2Tim.2.12'>Ja mēs pacietīsim, tad kopā ar Viņu valdīsim; ja noliegsim, tad arī Viņš mūs noliegs.</verse>
        <verse osisID='2Tim.2.13'>Ja mēs neuzticīgi, Viņš paliek uzticīgs, jo Viņš nevar pats sevi noliegt.</verse>
        <verse osisID='2Tim.2.14'>To atgādini, liecinādams Dieva priekšā! Neielaidies strīdos, jo tas nekalpo labumam, bet gan sabojā klausītājus!</verse>
        <verse osisID='2Tim.2.15'>Rūpīgi centies parādīties Dievam, ka tu esi uzticams strādnieks, kam bailes ir svešas un kas pareizi māca patiesības vārdus!</verse>
        <verse osisID='2Tim.2.16'>Bet izvairies no nederīgām un tukšām runām, jo tās daudz kalpo bezdievībai,</verse>
        <verse osisID='2Tim.2.17'>Un viņu runa izplatās kā vēzis. Tādi ir Himenejs un Filēts,</verse>
        <verse osisID='2Tim.2.18'>Kas atkrituši no patiesības, sacīdami, ka augšāmcelšanās jau esot notikusi, un tā sagrozot dažos ticību.</verse>
        <verse osisID='2Tim.2.19'>Bet stiprais Dieva pamats pastāv, kam šāds zīmogs: Kungs pazīst savējos; un: ikkatrs, kas piesauc Kunga vārdu, lai atturas no netaisnības!</verse>
        <verse osisID='2Tim.2.20'>Bet lielajā namā ir ne tikai zelta un sudraba trauki, bet arī koka un māla: daži godam, daži negodam.</verse>
        <verse osisID='2Tim.2.21'>Un tātad, kas būs tīrs no viņiem, tas būs godam svētīts un Kungam derīgs trauks, sagatavots katram labam darbam.</verse>
        <verse osisID='2Tim.2.22'>Bēdz no jaunekļu kārībām, bet centies pēc taisnības, ticības, cerības, mīlestības un miera ar tiem, kas Kungu piesauc skaidrā sirdī!</verse>
        <verse osisID='2Tim.2.23'>Izvairies no neprātīgām un aplamām prātošanām, zinādams, ka tās izraisa strīdus.</verse>
        <verse osisID='2Tim.2.24'>Bet Kunga kalpam nepieklājas strīdēties; viņam jābūt lēnprātīgam pret visiem, mācīt spējīgam, pacietīgam,</verse>
        <verse osisID='2Tim.2.25'>Tādam, kas laipni pamāca tos, kas pretojas patiesībai; varbūt Dievs dos tiem atgriezties, lai pazītu patiesību,</verse>
        <verse osisID='2Tim.2.26'>Lai atjēgtos no velna valgiem, kas tos pēc sava prāta turēja gūstā.</verse>
      </chapter>
      <chapter osisID='2Tim.3'>
        <verse osisID='2Tim.3.1'>Bet zini, ka pēdējās dienās iestāsies baigi laiki,</verse>
        <verse osisID='2Tim.3.2'>Jo cilvēki būs patmīlīgi, mantkārīgi, iedomīgi, augstprātīgi, zaimotāji, nepaklausīgi vecākiem, nepateicīgi, netikumīgi,</verse>
        <verse osisID='2Tim.3.3'>Nežēlīgi, nesamierināmi, apmelotāji, nesavaldīgi, bargi, nesaudzīgi.</verse>
        <verse osisID='2Tim.3.4'>Nodevēji, nekaunīgi, uzpūtīgi, kas vairāk mīlēs baudas nekā Dievu,</verse>
        <verse osisID='2Tim.3.5'>Ārēji liekuļodami dievbijību, bet tās spēku noliegdami. Arī no tādiem izvairies!</verse>
        <verse osisID='2Tim.3.6'>Jo tie ir tādi, kas ielavās namos un valdzina vājās sievietes, kuras, grēkos iegrimušas, padodas dažādām kārībām.</verse>
        <verse osisID='2Tim.3.7'>Tās vienmēr mācās, bet pie patiesības atziņas nekad nenonāk.</verse>
        <verse osisID='2Tim.3.8'>Bet kā Janness un Jambress pretojās Mozum, tā šie cilvēki, samaitāti savā prātā un nepastāvīgi ticībā, pretojas patiesībai.</verse>
        <verse osisID='2Tim.3.9'>Bet viņi tālu netiks, jo to ārprāts kļūs visiem zināms, kā tas bija arī ar citiem.</verse>
        <verse osisID='2Tim.3.10'>Bet tu esi sekojis manai mācībai, dzīves veidam, nodomiem, ticībai, augstsirdībai, mīlestībai, pacietībai,</verse>
        <verse osisID='2Tim.3.11'>Vajāšanās, ciešanās, kas man gadījās Antiohijā, Ikonijā un Listrā. Kādas tik vajāšanas es neesmu cietis, bet Kungs no visām mani izglāba.</verse>
        <verse osisID='2Tim.3.12'>Vajāti tiks arī visi tie, kas grib dievbijīgi Kristū Jēzū dzīvot.</verse>
        <verse osisID='2Tim.3.13'>Bet ļaunie cilvēki un krāpnieki grims dziļāk savā ļaunumā, paši maldīdamies un citus maldinādami.</verse>
        <verse osisID='2Tim.3.14'>Tu tomēr paliec pie tā, ko esi mācījies un kas tev uzticēts, jo tu zini, no kā mācījies.</verse>
        <verse osisID='2Tim.3.15'>Bet tu taču no bērnības zini Svētos Rakstus: tie spēj tevi pamācīt pestīšanai caur ticību uz Kristu Jēzu.</verse>
        <verse osisID='2Tim.3.16'>Katrs Dieva iedvesmots raksts noderīgs mācīšanai, atspēkošanai, labošanai, audzināšanai taisnībā,</verse>
        <verse osisID='2Tim.3.17'>Lai Dieva cilvēks būtu pilnīgs un katram labam darbam sagatavots.</verse>
      </chapter>
      <chapter osisID='2Tim.4'>
        <verse osisID='2Tim.4.1'>Es tevi zvērinu pie Dieva un Jēzus Kristus, kas tiesās dzīvos un mirušos tad, kad nāks Viņš un Viņa valstība.</verse>
        <verse osisID='2Tim.4.2'>Sludini vārdu, uzstājies laikā un nelaikā, pārliecini, pamudini, norāj visā pacietībā un pamācībā!</verse>
        <verse osisID='2Tim.4.3'>Jo nāks laiks, kad veselīgo mācību necietīs, bet tie pēc pašu iegribām sameklēs sev mācītājus, kas glaimos dzirdei;</verse>
        <verse osisID='2Tim.4.4'>No patiesības tie ausis novērsīs, bet pievērsīsies pasakām.</verse>
        <verse osisID='2Tim.4.5'>Bet tu esi modrs, paciet visu, strādā evaņģēlista darbu, pildi savu pienākumu, esi apdomīgs!</verse>
        <verse osisID='2Tim.4.6'>Jo mans šķiršanās laiks ir tuvu, un mani drīz upurēs.</verse>
        <verse osisID='2Tim.4.7'>Labo cīņu es izcīnīju, savas gaitas pabeidzu, ticību uzglabāju.</verse>
        <verse osisID='2Tim.4.8'>Pāri paliek man paredzētais taisnības kronis, ko Kungs, taisnīgais Tiesnesis, dos man tanī dienā, un ne tikai man, bet arī tiem, kas mīl Viņa atnākšanu. Steidzies drīz atnākt pie manis!</verse>
        <verse osisID='2Tim.4.9'>Jo Dēma, šo pasauli mīlēdams, atstāja mani un aizgāja uz Tesalonīki,</verse>
        <verse osisID='2Tim.4.10'>Krescens uz Galatiju, Tits uz Dalmatiju.</verse>
        <verse osisID='2Tim.4.11'>Vienīgi Lūkass ir pie manis. Marku ņem un atved sev līdz, jo viņš man noderīgs kalpošanai!</verse>
        <verse osisID='2Tim.4.12'>Tihiku es aizsūtīju uz Efezu.</verse>
        <verse osisID='2Tim.4.13'>Nākdams paņem līdz mēteli, ko atstāju Troadā pie Karpa, un grāmatas, bet visvairāk pergamentu!</verse>
        <verse osisID='2Tim.4.14'>Varkalis Aleksandrs man nodarīja daudz ļauna; Kungs viņam atmaksās saskaņā ar tā darbiem.</verse>
        <verse osisID='2Tim.4.15'>Arī tu izvairies no viņa, jo viņš ļoti pretojas mūsu mācībai.</verse>
        <verse osisID='2Tim.4.16'>Kad pirmo reizi aizstāvējos, visi mani atstāja un pie manis nebija neviena. To lai viņiem nepieskaita!</verse>
        <verse osisID='2Tim.4.17'>Bet Kungs stāvēja man klāt un stiprināja mani, lai mana sludināšana būtu pilnīga, lai visas tautas to dzirdētu. Un es tiktu atbrīvots no lauvas rīkles.</verse>
        <verse osisID='2Tim.4.18'>Kungs ir mani izglābis no katra ļauna darba un dos pestīšanu savā debesu valstībā; Viņam lai gods mūžīgi mūžos! Amen.</verse>
        <verse osisID='2Tim.4.19'>Sveicini Prisku un Akvilu, un Onezifora namu.</verse>
        <verse osisID='2Tim.4.20'>Erasts palika Korintā, bet Trofimu es atstāju slimu Milētā.</verse>
        <verse osisID='2Tim.4.21'>Steidzies atnākt pirms ziemas! Tevi sveicina Eibuls un Pudenss, un Linuss, un Klaudija, un visi brāļi.</verse>
        <verse osisID='2Tim.4.22'>Kungs Jēzus Kristus lai ir ar tavu garu! Žēlastība ar jums! Amen.</verse>
      </chapter>
    </div>
    <div type='book' osisID='Titus'>
      <chapter osisID='Titus.1'>
        <verse osisID='Titus.1.1'>Pāvils, Dieva kalps un Jēzus Kristus apustulis, Dieva izredzēto ticībai un patiesības atzīšanai, kas saskan ar dievbijību,</verse>
        <verse osisID='Titus.1.2'>Un cerībai uz mūžīgo dzīvošanu, ko pirms mūžīgiem laikiem apsolījis Dievs, kas nemelo;</verse>
        <verse osisID='Titus.1.3'>Viņš savā laikā atklāja savu vārdu sludināšanā, kas uzticēta man saskaņā ar mūsu Dieva Pestītāja pavēli,</verse>
        <verse osisID='Titus.1.4'>Titam, mīļajam dēlam ticības kopībā, žēlastība un miers no Dieva Tēva un mūsu Pestītāja Jēzus Kristus!</verse>
        <verse osisID='Titus.1.5'>Es tevi atstāju Krētā tāpēc, lai tu nokārtotu to, kas vēl trūkst, un ieceltu pilsētas prezbiterus tā, kā es tev pavēlēju.</verse>
        <verse osisID='Titus.1.6'>Ikvienam no tiem jābūt bez vainas, vienas sievas vīram, kam bērni ticīgi, nav palaidņi vai nepaklausīgi,</verse>
        <verse osisID='Titus.1.7'>Jo bīskapam kā Dieva namturim jābūt nevainojamam: ne lepnam, ne dusmīgam, ne dzērājam, ne kauslim, ne mantkārīgam,</verse>
        <verse osisID='Titus.1.8'>Bet viesmīlīgam, labvēlīgam, prātīgam, taisnīgam, svētam, atturīgam.</verse>
        <verse osisID='Titus.1.9'>Viņam jāturas pie uzticamās mācības vārda, lai spētu pamācīt veselīgajā mācībā un atspēkot tos, kas runā pretim.</verse>
        <verse osisID='Titus.1.10'>Jo daudzi ir nepaklausīgi, pļāpas un maldinātāji, visvairāk no apgraizītajiem.</verse>
        <verse osisID='Titus.1.11'>Viņi veselas ģimenes ieved apjukumā, negodīgas peļņas dēļ mācīdami, ko nevajag. Tie jāatspēko.</verse>
        <verse osisID='Titus.1.12'>Viens no viņiem, viņu pašu pravietis, sacīja: Krētieši vienmēr ir meļi, ļauni zvēri, slinki vēderi.</verse>
        <verse osisID='Titus.1.13'>Šī liecība ir pareiza. Tāpēc tu viņus stingri pārmāci, lai viņi kļūtu veseli ticībā,</verse>
        <verse osisID='Titus.1.14'>Lai neklausās jūdu pasakās un to cilvēku pavēlēs, kas tos novirza no patiesības!</verse>
        <verse osisID='Titus.1.15'>Tīrajiem viss ir tīrs, bet aptraipītajiem un neticīgajiem nekas nav tīrs, jo aptraipīts ir viņu prāts un sirdsapziņa. (Rom 14,20)</verse>
        <verse osisID='Titus.1.16'>Tie apgalvo, ka pazīstot Dievu, bet darbos to noliedz. Tie ir riebīgi un neticīgi, neder nevienam labam darbam.</verse>
      </chapter>
      <chapter osisID='Titus.2'>
        <verse osisID='Titus.2.1'>Bet tu sludini to, kas saskan ar veselīgo mācību:</verse>
        <verse osisID='Titus.2.2'>Vecākiem vīriešiem jābūt atturīgiem, cienīgiem, prātīgiem, veselīgiem ticībā, mīlestībā un pacietībā;</verse>
        <verse osisID='Titus.2.3'>Tāpat vecākām sievietēm jāizturas, kā svētām pieklājas, lai nenodotos ļaunām valodām, pārmērīgai vīna dzeršanai un lai māca labu:</verse>
        <verse osisID='Titus.2.4'>Lai pamāca jaunākās gudrībā, mīlēt savus vīrus un savus bērnus,</verse>
        <verse osisID='Titus.2.5'>Būt saprātīgām, tikumīgām, atturīgām, labām nama mātēm, laipnām, paklausīgām saviem vīriem, lai Dieva vārds netiktu zaimots.</verse>
        <verse osisID='Titus.2.6'>Tāpat jaunākos vīriešus pamudini, lai tie būtu godprātīgi!</verse>
        <verse osisID='Titus.2.7'>Pats visiem esi paraugs labos darbos, mācībā, nevainojamībā, nopietnībā!</verse>
        <verse osisID='Titus.2.8'>Taviem vārdiem jābūt patiesiem un nevainojamiem, lai pretinieks paliktu kaunā, nevarēdams neko ļaunu par mums pateikt.</verse>
        <verse osisID='Titus.2.9'>Kalpi lai paklausa saviem kungiem, visādi tiem labpatikdami, un lai nerunā pretim.</verse>
        <verse osisID='Titus.2.10'>Lai nedara zaudējumus, bet visā pierāda pilnīgu uzticību, lai viņi Dieva, mūsu Pestītāja, mācību visādi greznotu!</verse>
        <verse osisID='Titus.2.11'>Jo Dieva, mūsu Pestītāja žēlastība parādījusies visiem ļaudīm.</verse>
        <verse osisID='Titus.2.12'>Pamācīdama mūs, lai mēs, atsacīdamies no bezdievības un pasaulīgajām kārībām, apdomīgi un taisnīgi, un dievbijīgi dzīvotu šinī pasaulē,</verse>
        <verse osisID='Titus.2.13'>Gaidīdami svētīgo cerību un lielā Dieva un mūsu Pestītāja Jēzus Kristus godības atnākšanu.</verse>
        <verse osisID='Titus.2.14'>Viņš pats sevi atdeva par mums, lai atpestītu mūs no katras netaisnības un šķīstītu mūs sev par pieņemamu tautu, centīgu labos darbos.</verse>
        <verse osisID='Titus.2.15'>To pamāci un pamudini, un norāj visā stingrībā, lai neviens tevi nenicinātu!</verse>
      </chapter>
      <chapter osisID='Titus.3'>
        <verse osisID='Titus.3.1'>Atgādini viņiem, lai tie būtu padevīgi valdniekiem un varām, lai izpilda pavēles un būtu gatavi katram labam darbam.</verse>
        <verse osisID='Titus.3.2'>Lai nevienu nepulgotu, nebūtu strīdīgi, bet gan piekāpīgi un visiem ļaudīm parādītu laipnību.</verse>
        <verse osisID='Titus.3.3'>Jo arī mēs kādreiz bijām neapdomīgi, neticīgi, maldījāmies, kalpojām dažādām kārībām un priekiem, dzīvojām ļaunprātībā un skaudībā, paši nīstami, cits citu nīdām.</verse>
        <verse osisID='Titus.3.4'>Bet kad parādījās Dieva, mūsu Pestītāja, labsirdība un cilvēkmīlestība,</verse>
        <verse osisID='Titus.3.5'>Tad Viņš mūs izglāba ne mūsu taisnīgo darbu dēļ, kurus padarījām, bet savas žēlsirdības dēļ, caur atdzimšanu ūdenī un atjaunošanos Svētajā Garā,</verse>
        <verse osisID='Titus.3.6'>Ko Viņš bagātīgi izlēja pār mums caur mūsu Pestītāju Jēzu Kristu,</verse>
        <verse osisID='Titus.3.7'>Lai, attaisnoti Viņa žēlastībā, mēs kļūtu cerētās mūžīgās dzīves mantinieki.</verse>
        <verse osisID='Titus.3.8'>Šis ir patiess vārds; un es gribu, ka tu to apstiprinātu, lai tie, kas uz Dievu tic, censtos darīt labus darbus. Tas cilvēkiem ir labi un derīgi.</verse>
        <verse osisID='Titus.3.9'>Bet izvairies no neprātīgajiem strīdiem un cilts jautājumiem, un ķildām, un bauslības kariem, jo tie ir nederīgi un tukši.</verse>
        <verse osisID='Titus.3.10'>Vienreiz un otrreiz pamācījis, izvairies arī no cilvēka, kas piekrīt maldu mācībām,</verse>
        <verse osisID='Titus.3.11'>Jo tu zini, ka tāds ir atkritējs un grēko. Tas pazudina pats sevi.</verse>
        <verse osisID='Titus.3.12'>Kad aizsūtīšu pie tevis Artemu vai Tihiku, tad steidzies atnākt pie manis Nikopolē, jo tur nolēmu pārziemot.</verse>
        <verse osisID='Titus.3.13'>Likuma pratēju Zēnasu un Apollu izsūti iepriekš un rūpējies, lai viņiem nekā netrūktu!</verse>
        <verse osisID='Titus.3.14'>Lai nepaliktu bezauglīgi, arī mūsu ļaudīm jāmācās palīdzēt ar labiem darbiem tur, kur tas nepieciešams.</verse>
        <verse osisID='Titus.3.15'>Tevi sveicina visi, kas pie manis. Sveicini tos, kas ticībā mūs mīl! Dieva žēlastība lai ir ar jums visiem! Amen.</verse>
      </chapter>
    </div>
    <div type='book' osisID='Phlm'>
      <chapter osisID='Phlm.1'>
        <verse osisID='Phlm.1.1'>Pāvils, Jēzus Kristus gūsteknis, un brālis Timotejs mīļajam Filēmonam, mūsu palīgam,</verse>
        <verse osisID='Phlm.1.2'>Un Apijai, mīļajai māsai, un Arhipam, mūsu cīņas biedram, un draudzei, kas tavā mājā;</verse>
        <verse osisID='Phlm.1.3'>Lai jums mūsu Dieva Tēva un Kunga Jēzus Kristus žēlastība!</verse>
        <verse osisID='Phlm.1.4'>Es pateicos savam Dievam un vienmēr atminos tevi savās lūgšanās,</verse>
        <verse osisID='Phlm.1.5'>Jo dzirdu par tavu mīlestību un ticību, kas tev uz Kungu Jēzu un visiem svētajiem.</verse>
        <verse osisID='Phlm.1.6'>Lai tava ticības sadraudzība kļūst redzama katra laba darba atzīšanā, kas jūsos ir Jēzū Kristū!</verse>
        <verse osisID='Phlm.1.7'>Man bija liels prieks un mierinājums par tavu mīlestību, jo tu, brāli, apmierināji svēto sirdis.</verse>
        <verse osisID='Phlm.1.8'>Un lai gan es lielā paļāvībā uz Jēzu Kristu varu pavēlēt tev to, kas pienākas,</verse>
        <verse osisID='Phlm.1.9'>Tomēr mīlestības dēļ es tevi ļoti lūdzu, jo tu esi tāds kā sirmgalvis Pāvils, bet tagad arī Jēzus Kristus gūsteknis.</verse>
        <verse osisID='Phlm.1.10'>Es tevi lūdzu par savu dēlu Onēzimu, kuru, važās būdams, dzemdināju.</verse>
        <verse osisID='Phlm.1.11'>Viņš kādreiz bija tev nederīgs, bet tagad kā man, tā tev derīgs.</verse>
        <verse osisID='Phlm.1.12'>Es viņu aizsūtīju tev atpakaļ, bet tu viņu uzņem it kā manu sirdi!</verse>
        <verse osisID='Phlm.1.13'>Es gribēju paturēt viņu pie sevis, lai viņš tavā vietā kalpotu man evaņģēlija važās,</verse>
        <verse osisID='Phlm.1.14'>Bet bez tavas atļaujas es neko negribēju darīt, lai tava labdarība parādītos ne piespiesti, bet brīvprātīgi.</verse>
        <verse osisID='Phlm.1.15'>Varbūt viņš kādu brīdi aizgāja no tevis, lai tu viņu atgūtu mūžībai</verse>
        <verse osisID='Phlm.1.16'>Ne vairs kā vergu, bet verga vietā mīļotu brāli, īpaši man, bet vēl vairāk tev kā miesīgi, tā Kungā.</verse>
        <verse osisID='Phlm.1.17'>Ja tevi saista draudzība ar mani, tad pieņem viņu tāpat kā mani,</verse>
        <verse osisID='Phlm.1.18'>Bet ja viņš tev kā kaitējis vai palicis parādā, tad pieskaiti to man!</verse>
        <verse osisID='Phlm.1.19'>Es, Pāvils, uzrakstīju to ar savu roku, es atlīdzināšu, lai neteiktu tev, ka tu pats sevi esi man parādā.</verse>
        <verse osisID='Phlm.1.20'>Tā, brāli, es gribu iegūt no tevis labumu Kungā. Atspirdzini manu sirdi Kungā!</verse>
        <verse osisID='Phlm.1.21'>Es tev rakstīju paļaudamies, ka paklausīsi. Es zinu, ka tu darīsi vairāk par to, ko es saku.</verse>
        <verse osisID='Phlm.1.22'>Bet reizē sagatavo man mājokli, jo es ceru, ka pateicoties jūsu lūgšanām, es tikšu jums atdāvināts.</verse>
        <verse osisID='Phlm.1.23'>Tevi sveicina Epafra, mans līdzgūsteknis Jēzū Kristū,</verse>
        <verse osisID='Phlm.1.24'>Un Marks, Aristarhs, Dēma un Lūkass, mani palīgi.</verse>
        <verse osisID='Phlm.1.25'>Lai mūsu Kunga Jēzus Kristus žēlastība ir ar jūsu garu!</verse>
      </chapter>
    </div>
    <div type='book' osisID='Heb'>
      <chapter osisID='Heb.1'>
        <verse osisID='Heb.1.1'>Daudzkārt un dažādos veidos Dievs caur praviešiem runājis mūsu tēviem.</verse>
        <verse osisID='Heb.1.2'>Pēdīgi šinīs dienās Viņš mums runājis caur savu Dēlu, kuru Viņš iecēlis visam par mantinieku, caur ko Viņš arī radījis pasauli.</verse>
        <verse osisID='Heb.1.3'>Viņš, būdams godības atspīdums un Viņa būtības attēls ar savas varas vārdu nes visu un, izpildījis šķīstīšanu no grēkiem, sēd pie Majestātes labās rokas augstībā.</verse>
        <verse osisID='Heb.1.4'>Par eņģeļiem Viņš cēlāks tik daudz, cik pārāku par tiem Viņš mantojis vārdu.</verse>
        <verse osisID='Heb.1.5'>Jo kuram no eņģeļiem Viņš kādreiz teicis: Tu esi mans Dēls; šodien es Tevi esmu dzemdinājis? Vai atkal: Es būšu Viņam Tēvs, un Viņš būs mans Dēls? (Ps 2,7; 2 Ķēn 7,14)</verse>
        <verse osisID='Heb.1.6'>Un kad atkal ieved Pirmdzimto pasaulē, Viņš saka: Un visi Dieva eņģeļi pielūgs Viņu. (Ps 97)</verse>
        <verse osisID='Heb.1.7'>Un eņģeļiem Viņš saka: Kas savus eņģeļus dara par vējiem un savus kalpus par uguns liesmu. (Ps 103,5)</verse>
        <verse osisID='Heb.1.8'>Bet Dēlam: Tavs tronis, Dievs, mūžīgi mūžos; un taisnības zizlis ir Tavas valsts zizlis.</verse>
        <verse osisID='Heb.1.9'>Tu mīlēji taisnību un ienīdi netaisnību; tāpēc Dievs, Tavs Dievs Tevi svaidīja ar prieka eļļu vairāk par Taviem līdzdalībniekiem. (Ps 44,6-7)</verse>
        <verse osisID='Heb.1.10'>Un: Sākumā Tu, Kungs, dibināji zemi, un debesis ir Tavu roku darbs.</verse>
        <verse osisID='Heb.1.11'>Tās zudīs, bet Tu paliksi, un tās visas sadils kā drēbes.</verse>
        <verse osisID='Heb.1.12'>Un kā drānas Tu tās mainīsi, un tās pārvērtīsies, bet Tu esi tas pats, un tavi gadi nebeigsies. (Ps 101,26-28)</verse>
        <verse osisID='Heb.1.13'>Jo kuram no eņģeļiem Viņš kādreiz teicis: Sēdies pie manas labās rokas, kamēr es Tavus ienaidniekus likšu par pameslu Tavām kājām? (Ps 109,1)</verse>
        <verse osisID='Heb.1.14'>Vai tie visi nav kalpotāji gari, kas sūtīti kalpošanai to labad, kas iemantos pestīšanas mantojumu?</verse>
      </chapter>
      <chapter osisID='Heb.2'>
        <verse osisID='Heb.2.1'>Tāpēc mums jo vairāk jāievēro tas, ko dzirdējām, lai mēs kādreiz nepazustu.</verse>
        <verse osisID='Heb.2.2'>Jo, ja caur eņģeļiem sacītais vārds ir bijis stiprs un katrs pārkāpums un nepaklausība saņēmusi taisnīgu atmaksu.</verse>
        <verse osisID='Heb.2.3'>Kā tad mēs izbēgsim, ja neievērosim tik lielu pestīšanu, ko sākumā pasludinājis Kungs? To nostiprināja tie, kas dzirdēja.</verse>
        <verse osisID='Heb.2.4'>Dievs to ir apliecinājis ar zīmēm un brīnumiem, un dažādiem vareniem darbiem, izdalot Svētā Gara dāvanas pēc sava prāta. </verse>
        <verse osisID='Heb.2.5'>Jo ne eņģeļiem Dievs pakļāva nākamo pasauli, par ko runājam.</verse>
        <verse osisID='Heb.2.6'>Bet kādā vietā kāds apliecināja, sacīdams: Kas ir cilvēks, ka Tu viņu piemini, vai cilvēka dēls, ka Tu viņu apmeklē?</verse>
        <verse osisID='Heb.2.7'>Tu padarīji viņu tik nedaudz zemāku par eņģeļiem; ar godu un slavu Tu to kronēji un nostādīji viņu pāri savam roku darbam.</verse>
        <verse osisID='Heb.2.8'>Visu Tu noliki zem tā kājām. Jo, pakļāvis viņam visu, Viņš nekā nav atstājis tam nepakļauta; bet tagad vēl mēs neredzam, ka viss viņam pakļauts.</verse>
        <verse osisID='Heb.2.9'>Mēs gan redzam Jēzu, kas uz īsu brīdi bija zemāk nostādīts par eņģeļiem, nāves ciešanu dēļ kronētu ar godu un slavu, lai Dieva žēlastībā baudītu nāvi par visiem.</verse>
        <verse osisID='Heb.2.10'>Jo pieklājas Tam, kura dēļ un caur kuru viss ir, kas daudzus bērnus veda godībā, pestīšanas devēju caur ciešanām padarīt pilnīgu.</verse>
        <verse osisID='Heb.2.11'>Jo visi ir no Viena: tas, kas svētdara un tie, kas tiek svētdarīti. Tāpēc arī Viņš nekaunējās tos saukt par brāļiem, sacīdams:</verse>
        <verse osisID='Heb.2.12'>Es Tavu vārdu pasludināšu saviem brāļiem, draudzes priekšā es Tevi cildināšu.</verse>
        <verse osisID='Heb.2.13'>Un atkal: Es Viņam uzticos. Un atkal: Lūk, es un mani bērni, kurus Dievs man devis. (Is 8,17-18)</verse>
        <verse osisID='Heb.2.14'>Tā kā bērniem kopīgi ir miesa un asinis, tad arī Viņš tāpat to pieņēmis, lai caur nāvi iznīcinātu to, kam vara pār nāvi, tas ir, velnu,</verse>
        <verse osisID='Heb.2.15'>Un atbrīvotu tos, kas nāves baiļu dēļ visu dzīvi bija padoti verdzībai.</verse>
        <verse osisID='Heb.2.16'>Jo Viņš nekur nerūpējas par eņģeļiem, bet rūpējas par Ābrahama pēcnācējiem.</verse>
        <verse osisID='Heb.2.17'>Tāpēc Viņam visās lietās bija jātop brāļiem līdzīgam, lai kļūtu žēlsirdīgs un uzticīgs augstais priesteris Dievam tautas grēku izlīdzināšanai.</verse>
        <verse osisID='Heb.2.18'>Jo tāpēc, ka Viņš cietis un ticis kārdināts, Viņš spējīgs palīdzēt tiem, kas tiek kārdināti.</verse>
      </chapter>
      <chapter osisID='Heb.3'>
        <verse osisID='Heb.3.1'>Tāpēc, svētie brāļi, debesu aicinājuma dalībnieki, skatieties uz mūsu apliecināšanas sūtni un augsto priesteri Jēzu,</verse>
        <verse osisID='Heb.3.2'>Kas ir uzticīgs Tam, kas Viņu iecēlis, tāpat kā Mozus bija visā Viņa namā.</verse>
        <verse osisID='Heb.3.3'>Viņš ir atzīts par lielāka goda cienīgu nekā Mozus par tik, par cik mājas cēlājam piekrīt lielāks gods nekā mājai.</verse>
        <verse osisID='Heb.3.4'>Katram namam ir savs cēlājs, bet Dievs ir visu radījis.</verse>
        <verse osisID='Heb.3.5'>Un Mozus gan bija uzticīgs visa Viņa namā kā kalps, lai apliecinātu to, kas jāsludina.</verse>
        <verse osisID='Heb.3.6'>Bet Kristus ir kā dēls savā namā. Mēs esam šis nams, ja līdz galam uzglabāsim nesatricinātu uzticību un cerības godību.</verse>
        <verse osisID='Heb.3.7'>Tāpēc Svētais Gars saka: Šodien, ja dzirdiet Viņa balsi,</verse>
        <verse osisID='Heb.3.8'>Neapcietiniet savas sirdis kā sarūgtinājuma un kārdināšanas dienā tuksnesī.</verse>
        <verse osisID='Heb.3.9'>Kur jūsu tēvi kārdināja mani pārbaudīdami, kaut gan redzēja manus darbus</verse>
        <verse osisID='Heb.3.10'>Četrdesmit gadus. Tāpēc es sašutu par šo cilti un sacīju: vienmēr viņi sirdī maldās, bet manus ceļus viņi neatzina.</verse>
        <verse osisID='Heb.3.11'>Tāpēc es zvērēju savās dusmās: Manā miera tie neieies. (Ps 94)</verse>
        <verse osisID='Heb.3.12'>Skatieties, brāļi, vai kādā no jums nav neticības ļaunā sirds, lai atkāptos no dzīvā Dieva,</verse>
        <verse osisID='Heb.3.13'>Bet pamudiniet viens otru diendienā, kamēr vēl saucas "šodien", ka grēka viltība nenocietina kādu no jums.</verse>
        <verse osisID='Heb.3.14'>Jo mēs esam kļuvuši Kristus līdzdalībnieki, ja tikai mēs paļāvības sākumu uz Viņu paturēsim stipru līdz galam.</verse>
        <verse osisID='Heb.3.15'>Kamēr sacīts: Šodien, ja Viņa balsi dzirdēsiet, neapcietiniet savas sirdis kā tanī sarūgtinājumā!</verse>
        <verse osisID='Heb.3.16'>Daži, to dzirdēdami, sarūgtinājās, bet ne visi, kas Mozus vadībā izgāja no Ēģiptes.</verse>
        <verse osisID='Heb.3.17'>Bet uz ko Viņš dusmojās četrdesmit gadus? Vai ne uz tiem, kas bija grēkojuši un kuru miesas tika izkaisītas tuksnesī?</verse>
        <verse osisID='Heb.3.18'>Bet par kuriem Viņš zvērēja, ka tie neieies Viņa mierā; vai ne par tiem, kas bija neticīgi?</verse>
        <verse osisID='Heb.3.19'>Un mēs redzam, ka viņi nevarēja ieiet savas neticības dēļ.</verse>
      </chapter>
      <chapter osisID='Heb.4'>
        <verse osisID='Heb.4.1'>Tā kā apsolījums ieiet Viņa mierā vēl pastāv, bīsimies, lai kāds no jums neizrādītos to nokavējis.</verse>
        <verse osisID='Heb.4.2'>Jo arī mums tika pasludināts tāpat kā viņiem: bet dzirdētais vārds tiem nekā nelīdzēja, tāpēc ka tie, kas dzirdēja, nesavienoja to ar ticību.</verse>
        <verse osisID='Heb.4.3'>Jo mēs, kas esam ticējuši, ieiesim mierā, kā Viņš to teicis: Tā es zvērēju savās dusmās: tiem manā mierā neieiet, lai gan darbi pabeigti no pasaules radīšanas.</verse>
        <verse osisID='Heb.4.4'>Jo Viņš ar septīto dienu kādā vietā teicis: Un Dievs septītajā dienā atdusējās no visiem saviem darbiem.</verse>
        <verse osisID='Heb.4.5'>Bet šeit atkal: Tiem nebūs ieiet manā mierā!</verse>
        <verse osisID='Heb.4.6'>Tā kā dažiem atliek tanī vēl ieiet, bet tie, kuriem pirmajiem tas tika pasludināts, neticības dēļ neiegāja.</verse>
        <verse osisID='Heb.4.7'>Viņš atkal nozīmē vienu dienu, šodien, pēc tik ilga laika caur Dāvidu runādams, kā jau iepriekš sacīts: Šodien, ja jūs Viņa balsi dzirdēsiet, nenocietiniet savas sirdis!</verse>
        <verse osisID='Heb.4.8'>Jo ja Jēzus būtu ievedis tos mierā, tad Viņš nekad vairs nebūtu runājis par kādu vēlāku dienu.</verse>
        <verse osisID='Heb.4.9'>Tātad Dieva tautai atliek vēl viena sabata atpūta.</verse>
        <verse osisID='Heb.4.10'>Jo kas Viņa mierā iegājis, tas arī pats atdusēsies no saviem darbiem kā Dievs no savējiem.</verse>
        <verse osisID='Heb.4.11'>Centīsimies tāpēc ieiet šinī mierā, lai kāds neiekristu neticībā pēc tā paša parauga!</verse>
        <verse osisID='Heb.4.12'>Jo Dieva vārds ir dzīvs un darbīgs, un asāks par katru divasmeņu zobenu. Tas spiežas cauri, kamēr pāršķir dvēseli un garu, tāpat locekļus un smadzenes. Tas ir domu un sirdsapziņas tiesnesis.</verse>
        <verse osisID='Heb.4.13'>Un Viņa vaiga priekšā nav apslēpts neviens radījums, bet Viņa acīm viss ir kails un atklāts; mums jādod Viņam norēķins.</verse>
        <verse osisID='Heb.4.14'>Bet mums ir augstais priesteris Jēzus, Dieva Dēls, kas debesis caurstaigājis, tad turēsimies pie apliecināšanas.</verse>
        <verse osisID='Heb.4.15'>Jo mums nav augstā priestera, kas nespētu līdzjust mūsu vājībām, bet kas tāpat kārdināts visās lietās, tikai bez grēka.</verse>
        <verse osisID='Heb.4.16'>Tāpēc iesim ar uzticību pie želastības troņa, lai saņemtu žēlsirdību un atrastu žēlastību palīdzībai īstā laikā!</verse>
      </chapter>
      <chapter osisID='Heb.5'>
        <verse osisID='Heb.5.1'>Jo katrs augstais priesteris, no ļaudīm ņemts, ļaužu dēļ tiek iecelts tanīs lietās, kas attiecas uz Dievu, lai Viņš upurētu dāvanas un upurus par grēkiem;</verse>
        <verse osisID='Heb.5.2'>Lai Viņš varētu līdzjust tiem, kas nezina un maldās, jo arī Viņš pats apņemts vājībām.</verse>
        <verse osisID='Heb.5.3'>Tādēļ Viņam jāupurē kā par tautas, tā arī par saviem grēkiem.</verse>
        <verse osisID='Heb.5.4'>Un neviens šo godu neņem pats sev, bet tas, ko Dievs aicina tāpat kā Āronu.</verse>
        <verse osisID='Heb.5.5'>Tāpat arī Kristus nav sevi pagodinājis, lai kļūtu augstais priesteris, bet Tas, kas sacīja Viņam: Tu esi mans Dēls, šodien es Tevi esmu dzemdinājis. </verse>
        <verse osisID='Heb.5.6'>Kā arī Viņš citā vietā saka: Tu esi priesteris mūžīgi saskaņā ar Melhizedeka iekārtu. (Ps 109,4)</verse>
        <verse osisID='Heb.5.7'>Savās miesīgajās dienās Viņš, skaļi saukdams, ar asarām raidīja lūgšanas un pārlūgumus Tam, kas Viņu spēja izglābt no nāves. Savas godbijības dēļ Viņš tika uzklausīts; </verse>
        <verse osisID='Heb.5.8'>Un Viņš, būdams Dieva Dēls, tomēr mācījās paklausību no tā, ko izcieta.</verse>
        <verse osisID='Heb.5.9'>Un Viņš, sasniedza pilnību, kļuva visiem, kas Viņam paklausa, mūžīgās pestīšanas cēlonis,</verse>
        <verse osisID='Heb.5.10'>Dieva nosauktais augstais priesteris saskaņā ar Melhizedeka iekārtu.</verse>
        <verse osisID='Heb.5.11'>Par to mums būtu daudz kas sakāms, bet grūti izskaidrot, jo jūs esat kļuvuši kūtri klausīties.</verse>
        <verse osisID='Heb.5.12'>Jo lai gan laika ziņā jums vajadzētu būt skolotājiem, vēl jums vajaga kādu, kas jūs mācītu Dieva vārdu pirmssākumus. Un jūs esat kļuvuši par tādiem, kam vajag piena, bet ne cietas barības.</verse>
        <verse osisID='Heb.5.13'>Jo katrs, kas vēl ar pienu barojams, taisnības vārdu nesaprot, jo tas ir bērns.</verse>
        <verse osisID='Heb.5.14'>Bet pilnīgajiem pienākas cieta barība; tiem piedzīvojumos prāti vingrināti atšķirt labu no ļauna.</verse>
      </chapter>
      <chapter osisID='Heb.6'>
        <verse osisID='Heb.6.1'>Tāpēc, atstājuši Kristus mācības sākumu, pāriesim uz pilnīgāku; un neliksim atkal pamatu atgriešanai no mirušajiem darbiem un ticībai uz Dievu,</verse>
        <verse osisID='Heb.6.2'>Mācībai par kristību un roku uzlikšanu, un mirušo augšāmcelšanos, un mūžīgo tiesu.</verse>
        <verse osisID='Heb.6.3'>Arī to mēs darīsim, ja tikai Dievs atļaus. </verse>
        <verse osisID='Heb.6.4'>Jo neiespējami tos, kas reiz apgaismoti, baudījuši arī debess dāvanas un kļuvuši Svētā Gara dalībnieki,</verse>
        <verse osisID='Heb.6.5'>Bez tam baudījuši labo Dieva vārdu un nākamā mūža spēku,</verse>
        <verse osisID='Heb.6.6'>Bet atkrituši, vest atkal pie atgriešanās; tie Dieva Dēlu, no jauna izzobodami, sit sev krustā.</verse>
        <verse osisID='Heb.6.7'>Jo zeme, kas uzsūc sevī bieži līstošo lietu un audzē stādus, noderīgus tiem, kas to apstrādā, saņem Dieva svētību;</verse>
        <verse osisID='Heb.6.8'>Bet ja audzē ērkšķus un dadžus, tad tā nederīga un lāstam tuvu, tās gals ir izdegšana.</verse>
        <verse osisID='Heb.6.9'>Bet lai gan tā jums runājam, vismīļie, mums ir labāka un pestīšanai tuvāka pārliecība.</verse>
        <verse osisID='Heb.6.10'>Jo Dievs nav netaisnīgs. Viņš neaizmirsīs jūsu darbus un mīlestību, ko jūs parādījāt Viņa vārdā, kalpojuši un kalpodami svētajiem.</verse>
        <verse osisID='Heb.6.11'>Bet mēs vēlamies, lai katrs no jums parādītu to pašu centību cerības piepildīšanā līdz galam.</verse>
        <verse osisID='Heb.6.12'>Lai jūs nekļūtu kūtri, bet būtu sekotāji tiem, kas ticībā un pacietībā iemantos apsolījumus.</verse>
        <verse osisID='Heb.6.13'>Jo Dievs, dodams Ābrahamam solījumus, zvērēja pats sev, kad Viņam nebija neviena lielāka, kam zvērēt,</verse>
        <verse osisID='Heb.6.14'>Sacīdams: Tiešām, svētīdams es tevi svētīšu un vairodams tevi vairošu. (1 Moz 22,16-17)</verse>
        <verse osisID='Heb.6.15'>Un tā, pacietīgi gaidīdams, viņš saņēma apsolīto.</verse>
        <verse osisID='Heb.6.16'>Jo cilvēki zvēr lielākam par sevi, un apstiprinājums ar zvērestu ir gals katrai viņu pretrunai.</verse>
        <verse osisID='Heb.6.17'>Un tā kā Dievs gribēja vēl vairāk parādīt apsolījuma mantiniekiem sava lēmuma negrozāmību, Viņš lietoja zvērestu,</verse>
        <verse osisID='Heb.6.18'>Lai šinīs divās negrozāmajās lietās, kurās Dievs maldināt nevar, būtu stiprs iepriecinājums mums, kas steidzamies saņemt piedāvāto cerību.</verse>
        <verse osisID='Heb.6.19'>Tā dvēselei ir drošs un stiprs enkurs, kas sniedzas aiz priekškara iekšpusē,</verse>
        <verse osisID='Heb.6.20'>Kur Jēzus kā priekšgājējs iegājis par mums, mūžam būdams augstais priesteris saskaņā ar Melhizedeka iekārtu.</verse>
      </chapter>
      <chapter osisID='Heb.7'>
        <verse osisID='Heb.7.1'>Šis Melhizedeks, Salemas ķēniņš, visaugstākā Dieva priesteris izgāja pretim Ābrahamam, kad tas, satriecis ķēniņus, atgriezās atpakaļ, un svētīja viņu:</verse>
        <verse osisID='Heb.7.2'>Viņam arī Ābrahams piešķīra desmito daļu no visa; tulkojumā viņš vispirms ir taisnības ķēniņš, bet tad Salemas ķēniņš, tas ir, miera ķēniņš,</verse>
        <verse osisID='Heb.7.3'>Bez tēva, bez mātes, bez cilts grāmatas; viņam nav ne dienu sākuma, ne dzīves gala. Tā viņš pielīdzināms Dieva Dēlam un paliek priesteris uz mūžiem.</verse>
        <verse osisID='Heb.7.4'>Tāpēc skatieties, cik liels ir tas, kam pat patriarhs Ābrahams deva desmito daļu no labākā!</verse>
        <verse osisID='Heb.7.5'>Arī tiem Levi pēcnācējiem, kas saņem priesterību, ir pavēle saskaņā ar bauslību ņemt desmito daļu no tautas, tas ir, no saviem brāļiem, lai gan tie arī cēlušies no Ābrahama gurniem.</verse>
        <verse osisID='Heb.7.6'>Tā tas, kas neskaitās pie viņu cilts, ir ņēmis desmito daļu no Ābrahama un svētīja to, kam bija apsolījumi.</verse>
        <verse osisID='Heb.7.7'>Bez kādas pretrunas pārākais svētī mazāko.</verse>
        <verse osisID='Heb.7.8'>Jo šeit desmito daļu saņem mirstīgi cilvēki, bet tur tas, par kuru liecina, ka viņš dzīvs.</verse>
        <verse osisID='Heb.7.9'>Un (tā sakot) arī Levi, kas saņem desmito daļu, caur Ābrahamu bija aplikts ar desmito daļu,</verse>
        <verse osisID='Heb.7.10'>Jo viņš vēl atradās tēva gurnos, kad Melhizedeks to satika.</verse>
        <verse osisID='Heb.7.11'>Ja jau Levi priesterība (jo tauta tās laikā saņēma likumu) būtu nesusi pilnību, kāda vēl bija vajadzība celties citam priesterim saskaņā ar Melhizedeka iekārtu un nesaukties pēc Ārona iekārtas?</verse>
        <verse osisID='Heb.7.12'>Priesterībai mainoties, nepieciešami jāmainās arī likumam.</verse>
        <verse osisID='Heb.7.13'>Jo Tas, par ko šis tiek runāts, ir no citas cilts, no kuras neviens vēl nav kalpojis pie altāra.</verse>
        <verse osisID='Heb.7.14'>Jo zināms, ka mūsu Kungs cēlies no Jūdas cilts, kurai Mozus nekā nav norādījis par priesterību.</verse>
        <verse osisID='Heb.7.15'>Un tas kļūst vēl skaidrāk ar to, ka celsies cits priesteris, Melhizedekam līdzīgs,</verse>
        <verse osisID='Heb.7.16'>Kas tāds kļuvis ne miesīgā likuma un pavēles dēļ, bet neiznīcīgās dzīves spēkā.</verse>
        <verse osisID='Heb.7.17'>Jo apliecināts: Tu esi mūžam priesteris saskaņā ar Melhizedeka iekārtu.</verse>
        <verse osisID='Heb.7.18'>Tā iekšējais likums tik atcelts tā nespēka un nederības dēļ.</verse>
        <verse osisID='Heb.7.19'>Jo likums neko nav vedis pie pilnības, turpretī tiek ievesta lielāka cerība, ar kuru mēs tuvojamies Dievam.</verse>
        <verse osisID='Heb.7.20'>Un tas nenotiek bez zvēresta (jo citi kļuvuši priesteri bez zvēresta,</verse>
        <verse osisID='Heb.7.21'>Bet šis ar zvērestu caur To, kas Viņam teicis: Kungs zvērējis un nenožēlos, Tu esi priesteris mūžam).</verse>
        <verse osisID='Heb.7.22'>Tāpēc Jēzus kļuvis par daudz augstākas derības galvinieku.</verse>
        <verse osisID='Heb.7.23'>Un viņi gan daudzi kļuvuši priesteri, jo tiem nāve neatļāva pastāvīgi palikt,</verse>
        <verse osisID='Heb.7.24'>Bet Viņam priesterība neiznīcīga, tāpēc ka paliek mūžīgi.</verse>
        <verse osisID='Heb.7.25'>Tāpēc arī Viņš visos laikos spēj izglābt tos, kas caur Viņu tuvojas Dievam, vienmēr dzīvs būdams, lai mūs aizstāvētu.</verse>
        <verse osisID='Heb.7.26'>Jo vajadzēja, lai mums būtu tāds augstais priesteris: svēts, nevainīgs, neaptraipīts, atšķirts no grēciniekiem un augstāks par debesīm;</verse>
        <verse osisID='Heb.7.27'>Kam nevajag kā tiem priesteriem ik dienas upurēt dāvanas vispirms par saviem, pēc tam par tautas grēkiem; jo to Viņš darīja vienreiz, pats sevi upurēdams.</verse>
        <verse osisID='Heb.7.28'>Jo bauslība ieceļ par priesteriem cilvēkus, kam savas vājības, bet zvēresta vārds, kas nāca pēc bauslības, - mūžam pilnīgo Dēlu.</verse>
      </chapter>
      <chapter osisID='Heb.8'>
        <verse osisID='Heb.8.1'>Bet galvenais tanī, kas pārrunājams, ir tas, ka mums tāds augstais priesteris, kas debesīs nosēdies Majestātes troņa labajā pusē,</verse>
        <verse osisID='Heb.8.2'>Būdams svētnīcas un īstās telts kalpotājs. To uzcēlis Kungs, bet ne cilvēks.</verse>
        <verse osisID='Heb.8.3'>Jo katrs augstais priesteris tiek iecelts dāvanu un upuru nešanai, kāpēc nepieciešami, ka Viņam būtu kaut kas, ko upurēt.</verse>
        <verse osisID='Heb.8.4'>Ja Viņš būtu virs zemes, Viņš nebūtu priesteris, tāpēc ka šeit ir tādi, kas upurē dāvanas saskaņā ar bauslību,</verse>
        <verse osisID='Heb.8.5'>Kas kalpo tā attēlam un ēnai, kas debesīs. Arī Mozum bija norādīts, kad viņš taisīja telti: Lūk, (tā bija teikts) padari visu pēc parauga, kas tev kalnā parādīts!</verse>
        <verse osisID='Heb.8.6'>Bet tagad Viņam piešķirtā kalpošana labāka tik, par cik labāka derība, kuras starpnieks Viņš ir, jo tā dibināta ar labākiem solījumiem.</verse>
        <verse osisID='Heb.8.7'>Jo ja pirmā būtu bijusi bez vainas, tad nemeklētu vietu otrai.</verse>
        <verse osisID='Heb.8.8'>Un tos peldams, Viņš saka: Lūk, nāk dienas, saka Kungs, un es nodibināšu jaunu derību ar Izraēļa namu un ar Jūdas namu.</verse>
        <verse osisID='Heb.8.9'>Ne tādu derību, kādu nodibināju ar viņu tēviem tanī dienā, kad satvēru viņu roku, lai izvestu tos no Ēģiptes zemes, jo viņi paši nav palikuši manā derībā, un es viņus atmetu, saka Kungs.</verse>
        <verse osisID='Heb.8.10'>Bet šī ir derība, ko es nodibināšu ar Izraēļa namu pēc šīm dienām, saka Kungs: Es likšu savus likumus viņu prātā un ierakstīšu tos viņu sirdīs, un es būšu viņiem Dievs, un viņi būs mana tauta.</verse>
        <verse osisID='Heb.8.11'>Un neviens nemācīs savu tuvāko un neviens savu brāli sacīdams: Pazīsti Kungu, jo visi viņi no mazākā līdz lielākajam pazīs mani,</verse>
        <verse osisID='Heb.8.12'>Jo es būšu žēlīgs viņu netaisnībām un viņu grēkus vairs nepieminēšu.</verse>
        <verse osisID='Heb.8.13'>Ja Viņš runā par jauno, tad novecojusi agrākā: bet kas novecojis un kļūst nespēcīgs, tas tuvu iznīcībai.</verse>
      </chapter>
      <chapter osisID='Heb.9'>
        <verse osisID='Heb.9.1'>Bija arī pirmajā (derībā) dievkalpojumu noteikumi un virszemes svētnīca.</verse>
        <verse osisID='Heb.9.2'>Jo uzceltās telts priekšdaļā, kura saucas svētā, atradās svečturi un galds, un upuru maize:</verse>
        <verse osisID='Heb.9.3'>Bet aiz otrā priekškara teltī, kas saucas vissvētākā,</verse>
        <verse osisID='Heb.9.4'>Bija zelta kvēpināmais trauks un visapkārt ar zeltu apklāts derības šķirsts, kurā atrodas zelta trauks ar mannu un Ārona zizlis, kas zaļoja, un derības galdiņi.</verse>
        <verse osisID='Heb.9.5'>Un pāri tam godības herubīni, kas apēnoja žēlastības troni. Par tiem tagad atsevišķi nav jārunā.</verse>
        <verse osisID='Heb.9.6'>Pastāvot šādai iekārtai, priekšējā teltī priesteri vienmēr iegāja tad, kad tie izpildīja upura pienākumus,</verse>
        <verse osisID='Heb.9.7'>Bet otrā vienīgi augstais priesteris vienreiz gadā, ne bez asinīm, ko viņš upurē par savu un tautas neapzinību.</verse>
        <verse osisID='Heb.9.8'>Ar to Svētais Gars norāda ka, pastāvot pirmajai teltij, ceļš uz vissvētāko vēl nav atklāts.</verse>
        <verse osisID='Heb.9.9'>Tas ir tagadējā laika attēlojums: saskaņā ar to tiek upurētas dāvanas un upuri, kas nespēj padarīt sirdsapziņā pilnīgu to, kas kalpo, bet tie tikai ēdieniem un dzērieniem.</verse>
        <verse osisID='Heb.9.10'>Un dažādām mazgāšanām miesas dēļ uzlikti likumi līdz atjaunošanas laikam.</verse>
        <verse osisID='Heb.9.11'>Bet Kristus, nākamo labumu augstais priesteris, atnāca caur augstāko un pilnīgāko telti, ne rokām darināto, tas ir, ne no šīs pasaules.</verse>
        <verse osisID='Heb.9.12'>Un ne ar āžu un teļu, bet caur savām asinīm reiz iegāja vissvētākajā, panākdams mūžīgo pestīšanu.</verse>
        <verse osisID='Heb.9.13'>Ja jau āžu un vēršu asinis un govs pelni, apslacinot sagānītos, svētī miesu tīrībai,</verse>
        <verse osisID='Heb.9.14'>Cik daudz vairāk Kristus asinis, kas Svētajā Garā pats sevi bezvainīgu upurēja Dievam, tīrīs mūsu sirdsapziņu no mirušajiem darbiem, lai kalpotu dzīvajam Dievam.</verse>
        <verse osisID='Heb.9.15'>Un tāpēc Viņš ir jaunās derības vidutājs: lai aicinātie saņemtu apsolīto mūžīgo mantojumu, Viņš nomira, lai atpestītu no pārkāpumiem, kas pirmās derības laikā bija padarīti.</verse>
        <verse osisID='Heb.9.16'>Jo kur ir testaments, tur nepieciešami jāpierāda mantojuma atstājēja nāve,</verse>
        <verse osisID='Heb.9.17'>Jo ar viņa nāvi testaments stājas spēkā, bet tam nav spēka, kamēr novēlētājs dzīvo.</verse>
        <verse osisID='Heb.9.18'>Tāpēc arī pirmā (derība) netika iesvētīta bez asinīm.</verse>
        <verse osisID='Heb.9.19'>Jo Mozus, nolasījis visai tautai visu bauslības likumu, paņēma teļu un āžu asinis kopā ar ūdeni, un purpursārtu vilnu, un izapu un apslacīja pašu grāmatu un visu tautu,</verse>
        <verse osisID='Heb.9.20'>Sacīdams: Šīs ir derības asinis, ko Dievs jums pavēlējis.</verse>
        <verse osisID='Heb.9.21'>Arī telti un visus dievkalpojuma traukus viņš tāpat apslacīja asinīm.</verse>
        <verse osisID='Heb.9.22'>Un saskaņā ar likumu gandrīz viss tiek šķīstīts asinīs un bez asins izliešanas nav piedošanas.</verse>
        <verse osisID='Heb.9.23'>Tā šķīstīja debeslietu attēlus, bet pašām debeslietām nepieciešami labāki upuri nekā tie.</verse>
        <verse osisID='Heb.9.24'>Jo Jēzus iegāja ne rokām celtā svētnīcā, patiesās attēlā, bet pašās debesīs, lai tagad parādītos par mums Dieva vaiga priekšā,</verse>
        <verse osisID='Heb.9.25'>Nevis lai sevi bieži upurētu, kā augstais priesteris ik gadus ieiet svētnīcā ar svešām asinīm.</verse>
        <verse osisID='Heb.9.26'>Citādi Viņam būtu pienācis bieži ciest no pasaules iesākuma, bet tagad, laikam izpildoties, Viņš parādījās vienu reizi, lai, sevi uzupurēdams, izdeldētu grēku.</verse>
        <verse osisID='Heb.9.27'>Un kā cilvēkiem nolemts vienreiz mirt un pēc tam tiesa,</verse>
        <verse osisID='Heb.9.28'>Tā arī Kristus vienreiz uzupurēts daudzu grēku deldēšanai. Otrreiz Viņš parādīsies bez grēka to pestīšanai, kas Viņu gaida.</verse>
      </chapter>
      <chapter osisID='Heb.10'>
        <verse osisID='Heb.10.1'>Jo bauslība aptver tikai nākamo labumu ēnu, ne pašas īstenības tēlu. Tāpēc, tā nekad nespēj ik gadus ar tiem pašiem upuriem, ko nepārtraukti upurē, padarīt pilnīgus tos, kas tuvojas.</verse>
        <verse osisID='Heb.10.2'>Citādi būtu jau mitējušies upurēt, jo upurētāji, reiz šķīstīti, neapzinātos vairs nekādus grēkus.</verse>
        <verse osisID='Heb.10.3'>Bet ar tiem gads gadā notiek grēku pieminēšana,</verse>
        <verse osisID='Heb.10.4'>Jo vēršu un āžu asinis grēkus piedot nespēj.</verse>
        <verse osisID='Heb.10.5'>Tāpēc, pasaulē ienākdams, Viņš saka: Upurus un dāvanas Tu negribēji, bet miesu Tu man sagatavoji;</verse>
        <verse osisID='Heb.10.6'>Dedzināmie upuri par grēkiem Tev nepatika.</verse>
        <verse osisID='Heb.10.7'>Tad es sacīju: Lūk, es nāku. Grāmatas sākumā par mani rakstīts, lai es izpildītu, Dievs, Tavu prātu. (Ps 39)</verse>
        <verse osisID='Heb.10.8'>Agrāk Viņš sacīja: Upurus un dāvanas, un dedzināmos upurus par grēkiem, un upurus, kas saskaņā ar bauslību tiek upurēti, Tu negribēji, un tie Tev nepatika.</verse>
        <verse osisID='Heb.10.9'>Tad es sacīju: Lūk, es nāku, lai piepildītu, Dievs, Tavu prātu. Tā Viņš atceļ pirmo, lai nodibinātu nākošo.</verse>
        <verse osisID='Heb.10.10'>Šinī gribā mēs esam svētīti ar vienreizējo Jēzus Kristus miesas uzupurēšanu.</verse>
        <verse osisID='Heb.10.11'>Un katrs priesteris gan ik dienas stāv kalpodams un bieži tos pašus upurus upurēdams, kas nekad nespēj izdeldēt grēkus.</verse>
        <verse osisID='Heb.10.12'>Bet Viņš, vienu upuri par grēkiem upurējis, mūžīgi sēž pie Dieva labās rokas,</verse>
        <verse osisID='Heb.10.13'>Joprojām gaidīdams, kamēr Viņa ienaidnieki tiks likti par pameslu Viņa kājām,</verse>
        <verse osisID='Heb.10.14'>Jo ar vienu upuri Viņš uz mūžiem padarīja pilnīgus svētdarāmos.</verse>
        <verse osisID='Heb.10.15'>Bet arī Svētais Gars mums liecina, jo Viņš pēc tam sacījis:</verse>
        <verse osisID='Heb.10.16'>Šī ir tā derība, ko es pēc tām dienām ar viņiem nodibināšu, saka Kungs: Es savus likumus došu viņu sirdīs un ierakstīšu tos viņu prātā,</verse>
        <verse osisID='Heb.10.17'>Un viņu grēkus un netaisnības es vairs jau nepieminēšu.</verse>
        <verse osisID='Heb.10.18'>Bet kur tie piedoti, tur vairs nav upura par grēku.</verse>
        <verse osisID='Heb.10.19'>Tātad, brāļi, Jēzus asins dēļ mums ir cerība ieiet vissvētākajā.</verse>
        <verse osisID='Heb.10.20'>Uz turieni Viņš mums sagatavojis jaunu un dzīvu ceļu caur priekškaru, tas ir, savu miesu;</verse>
        <verse osisID='Heb.10.21'>Un tā kā mums ir augstais priesteris pār Dieva namu,</verse>
        <verse osisID='Heb.10.22'>Tad tuvosimies patiesu sirdi, ticības pilnībā, apslacināti sirdīs un brīvi no ļaunas sirdsapziņas, un miesu nomazgājuši tīrā ūdenī.</verse>
        <verse osisID='Heb.10.23'>Turēsim nesatricināmi savu cerības apliecinājumu (jo uzticams ir Tas, kas apsolījis)!</verse>
        <verse osisID='Heb.10.24'>Un vērosim cits citu, lai pamudinātos mīlestībā un labajos darbos!</verse>
        <verse osisID='Heb.10.25'>Neatstāsim savas sanāksmes, kā daži paraduši, nepamudinādami viens otru jo vairāk redzot, ka tā diena tuvojas.</verse>
        <verse osisID='Heb.10.26'>Un ja mēs, patiesības atziņu saņēmuši, apzināti grēkojam, tad vairs neatliek upuris par grēkiem,</verse>
        <verse osisID='Heb.10.27'>Bet gan šausmīgas tiesas gaidīšana un uguns niknums, kas aprīs pretiniekus.</verse>
        <verse osisID='Heb.10.28'>Kas atmeta Mozus likumu, tam, diviem vai trim lieciniekiem liecinot, bez žēlastības bija jāmirst.</verse>
        <verse osisID='Heb.10.29'>Kā jums šķiet, cik gan smagāku sodu pelna tas, kas Dieva Dēlu kājām mītu un derības asinis, kurās tas svētīts, turētu par nesvētām, un žēlastības Garu nievātu?</verse>
        <verse osisID='Heb.10.30'>Jo mēs pazīstam To, kas teicis: Atriebšana pieder man, es atmaksāšu; un atkal: Kungs tiesās savu tautu.</verse>
        <verse osisID='Heb.10.31'>Šausmīgi ir krist dzīvā Dieva rokās!</verse>
        <verse osisID='Heb.10.32'>Bet atminieties agrākās dienas, kad jūs apgaismoti izturējāt lielu ciešanu cīņu.</verse>
        <verse osisID='Heb.10.33'>Arī jūs atklātībā bijāt nodoti zaimiem un mokām, arī bijāt līdzdalībnieki tiem, kam tāpat notika.</verse>
        <verse osisID='Heb.10.34'>Jo jūs esat cietumniekiem līdzcietuši, un jūsu mantas nolaupīšanu uzņēmāt ar prieku, apzinādamies, ka jums ir labāka un paliekama manta.</verse>
        <verse osisID='Heb.10.35'>Tāpēc nezaudējiet savu paļāvību, jo tai ir liela alga.</verse>
        <verse osisID='Heb.10.36'>Jo pacietība jums nepieciešama, lai, Dieva prātu izpildījuši, iemantotu apsolījumu.</verse>
        <verse osisID='Heb.10.37'>Un vēl neilgi, tad nāks un nekavēsies Tas, kam jānāk.</verse>
        <verse osisID='Heb.10.38'>Bet mans taisnīgais dzīvo no ticības, un tas nepatiks manai dvēselei, ja viņš atkāptos.</verse>
        <verse osisID='Heb.10.39'>Tomēr mēs neesam izmisuma bērni, kas iet pazušanā, bet mums ir ticība dvēseles pestīšanai.</verse>
      </chapter>
      <chapter osisID='Heb.11'>
        <verse osisID='Heb.11.1'>Ticība ir paļāvība tam, uz ko cer, un pārliecība par to, ko neredz.</verse>
        <verse osisID='Heb.11.2'>Tanī senči kļuvuši slaveni.</verse>
        <verse osisID='Heb.11.3'>Ticībā mēs noprotam, ka ar Dieva vārdu pasaule radīta, ka no neredzamā cēlies redzamais.</verse>
        <verse osisID='Heb.11.4'>Ticības dēļ Ābels nesa Dievam labāku upuri nekā Kains; tās dēļ viņš saņēma liecību, ka viņš taisnīgs, jo Dievs liecinājis par viņa dāvanām: un tanī viņš, lai gan jau miris, vēl joprojām runā.</verse>
        <verse osisID='Heb.11.5'>Ticības dēļ Henohs tika paņemts, lai viņš nāves neredzētu, un viņu vairs neatrada, jo Dievs viņu paņēma. Pirms paņemšanas par viņu liecināts, ka viņš Dievam bijis patīkams.</verse>
        <verse osisID='Heb.11.6'>Bet bez ticības nav iespējams Dievam patikt. Jo tam, kas Dievam tuvojas, jātic, ka Viņš ir, un ka Viņš atalgos tos, kas Viņu meklē.</verse>
        <verse osisID='Heb.11.7'>Saņēmis aizrādījumu par to, kas vēl nebija redzams, Noass ticībā rūpīgi taisīja šķirstu sava nama glābšanai. Tās dēļ viņš nosodīja pasauli un kļuva taisnības mantinieks, kas nāk no ticības.</verse>
        <verse osisID='Heb.11.8'>Ticībā paklausīja tas, ka saucas Ābrahams, un gāja uz to vietu, ko viņam nācās saņemt mantojumā. Viņš gāja, nezinādams, kur aizies.</verse>
        <verse osisID='Heb.11.9'>Ticības dēļ viņš apmetās apsolītajā zemē kā svešinieks un dzīvoja teltīs kopā ar Īzāku un Jēkabu, tā paša apsolījuma līdzmantiniekiem;</verse>
        <verse osisID='Heb.11.10'>Jo viņš gaidīja pilsētu ar stipriem pamatiem, kuras cēlājs un nodibinātājs ir Dievs.</verse>
        <verse osisID='Heb.11.11'>Ticībā arī neauglīgā Sāra neraugoties uz vecumu, saņēma spēku kļūt māte, jo ticēja, ka Tas, kas solīja, ir uzticams.</verse>
        <verse osisID='Heb.11.12'>Tāpēc arī no viena (turklāt neauglīga) dzimuši tik daudzi kā debesu zvaigznes un kā neskaitāmas smiltis jūrmalā.</verse>
        <verse osisID='Heb.11.13'>Tie visi nomira ticībā, apsolīto nesaņēmuši; bet no tālienes tie Viņu redzēja un sveica, apliecinādami, ka viņi virs zemes ir ceļotāji un viesi.</verse>
        <verse osisID='Heb.11.14'>Tā runājot, tie aizrādīja, ka viņi meklē tēviju.</verse>
        <verse osisID='Heb.11.15'>Bet ja viņi būtu domājuši par to, no kurienes bija izgājuši, tad viņiem vēl bija laiks atgriezties.</verse>
        <verse osisID='Heb.11.16'>Bet tagad tie tiecas pēc labākas, tas ir, debesu. Tāpēc arī Dievs nekautrējas saukties par viņu Dievu, jo Viņš tiem sagatavoja pilsētu.</verse>
        <verse osisID='Heb.11.17'>Ticībā Ābrahams, kad tika pārbaudīts, nesa upurī vienīgo dēlu Īzāku. Viņš arī saņēma apsolījumus,</verse>
        <verse osisID='Heb.11.18'>Jo viņam tika sacīts: No Īzāka tev būs pēcnācēji. (1.Moz.21,12)</verse>
        <verse osisID='Heb.11.19'>Tad viņš domāja, ka Dievs spēj uzmodināt arī mirušos; tāpēc viņš to saņēma atpakaļ kā piemēru.</verse>
        <verse osisID='Heb.11.20'>Ticībā Īzāks svētīja nākotnei Jēkabu un Ezavu.</verse>
        <verse osisID='Heb.11.21'>Ticībā Jēkabs mirdams svētīja ikkatru Jāzepa dēlu un pielūdza Dievu, noliekdamies pār sava zižļa galu.</verse>
        <verse osisID='Heb.11.22'>Ticībā Jāzeps mirdams atgādināja par Izraēļa bērnu aizceļošanu un deva norādījumus par saviem kauliem.</verse>
        <verse osisID='Heb.11.23'>Ticībā vecāki slēpa Mozu pēc dzimšanas trīs mēnešus, jo redzēja, ka bērns ir skaists, un viņi nebijās ķēniņa pavēles.</verse>
        <verse osisID='Heb.11.24'>Ticības dēļ Mozus, uzaudzis liels, noliedza, ka viņš būtu faraona meitas dēls,</verse>
        <verse osisID='Heb.11.25'>Labāk izvēlēdamies ar Dieva tautu ciest apspiešanu, nekā no grēka smelt īslaicīgu baudu.</verse>
        <verse osisID='Heb.11.26'>Kristus pazemošanu viņš turēja par lielāku bagātību nekā Ēģiptes mantas, jo viņš skatījās uz atmaksu.</verse>
        <verse osisID='Heb.11.27'>Ticības dēļ viņš atstāja Ēģipti, nebīdamies no ķēniņa dusmām, jo, it kā neredzamo redzēdams, viņš izturēja.</verse>
        <verse osisID='Heb.11.28'>Ticības dēļ viņš svinēja pashu un apslacīšanu asinīm, lai pirmdzimušo postītājs tos neaiztiktu.</verse>
        <verse osisID='Heb.11.29'>Ticībā tie pārgāja Sarkano jūru kā sauszemi. Ēģiptieši to mēģināja, bet noslīka. (2 Moz 14,22)</verse>
        <verse osisID='Heb.11.30'>Ticībā, septiņas dienas apkārt ejot, sabruka Jērikas mūri.</verse>
        <verse osisID='Heb.11.31'>Ticības dēļ netikle Rahaba, miermīlīgi uzņemdama izlūkus, negāja bojā līdz ar neticīgajiem.</verse>
        <verse osisID='Heb.11.32'>Un ko vēl lai saku? Man pietrūkst laika stāstīt par Gideonu, Baraku, Samsonu, Jefti, Dāvidu, Samuēlu un praviešiem,</verse>
        <verse osisID='Heb.11.33'>Kas, pateicoties ticībai, uzvarēja valstis, darīja taisnīgus darbus, saņēma apsolījumus, aizdarīja lauvu mutes.</verse>
        <verse osisID='Heb.11.34'>Nodzēsa uguns spēku, izbēga zobens asmenim, pārvarēja slimības, bija stipri karā, uzvarēja svešu karaspēku;</verse>
        <verse osisID='Heb.11.35'>Sievietes atguva savus mirušos, uzmodinātus no miroņiem; bet citi, nodoti mokām, nepieņēma atbrīvošanu, lai iemantotu labāku augšāmcelšanos.</verse>
        <verse osisID='Heb.11.36'>Vēl citi izcieta izsmieklu šaustīšanu, pat arī važas un cietumu.</verse>
        <verse osisID='Heb.11.37'>Tie tika akmeņiem nomētāti, sazāģēti, kārdināti, mira zobena nonāvēti, staigāja apkārt aitu ādās, kazu ādās, ciezdami trūkumu, apspiesti, mocīti;</verse>
        <verse osisID='Heb.11.38'>Tie, kam pasaule nebija cienīga, maldījās tuksnešos, kalnos un alās, un zemes aizās.</verse>
        <verse osisID='Heb.11.39'>Un tie visi, pārbaudīti ticības apliecinājumā, nesaņēma apsolīto, tāpēc ka</verse>
        <verse osisID='Heb.11.40'>Dievs mums paredzējis kaut ko labāku, un tāpēc viņi bez mums izpildījumu nesasniedza.</verse>
      </chapter>
      <chapter osisID='Heb.12'>
        <verse osisID='Heb.12.1'>Ap mums ir tik liels liecinieku mākonis, tāpēc dosimies ar pacietību mums priekšā stāvošajā sacīkstē, nolikdami katru smagumu un grēku, kas mums pieķēries.</verse>
        <verse osisID='Heb.12.2'>Skatīsimies uz Jēzu, ticības nodibinātāju, kas paredzētā prieka dēļ, nievāšanu neievērodams, pārcieta krustu, bet tagad sēž Dieva troņa labajā pusē.</verse>
        <verse osisID='Heb.12.3'>Vērojiet To, kas panesa tādas vajāšanas, ko grēcinieki vērsa pret Viņu, lai jūs nepagurtu un nekļūtu vāji savā garā!</verse>
        <verse osisID='Heb.12.4'>Jo jūs, cīnīdamies pret grēku, vēl neesat līdz asinīm pretojušies.</verse>
        <verse osisID='Heb.12.5'>Un jūs esat aizmirsuši pamudinājumu, kas uz jums kā bērniem runā, sacīdams: Mans dēls, nenicini Kunga pamācību un nepagursti, kad viņš tevi norāj.</verse>
        <verse osisID='Heb.12.6'>Jo, ko Kungs mīl, to pārmāca un šausta katru bērnu, ko Viņš pieņem.</verse>
        <verse osisID='Heb.12.7'>Esiet pacietīgi pārmācībā! Dievs izturas pret jums kā pret bērniem; jo kur būtu tāds bērns, ko tēvs nepārmācītu?</verse>
        <verse osisID='Heb.12.8'>Ja jūs esat bez pārmācības, kuru visi saņēmuši, tad jūs neesat īsti bērni, bet nelikumīgi.</verse>
        <verse osisID='Heb.12.9'>Tālāk, ja mūsu miesīgie tēvi mūs pārmāca un mēs tiem parādām godbijību, tad jo vairāk paklausīsim gara Tēvam un mēs dzīvosim.</verse>
        <verse osisID='Heb.12.10'>Tie pēc sava prāta mūs pārmācīja dažu dienu laikam, bet Viņš pārmāca mūsu labā, Viņa svētlaimības iegūšanai.</verse>
        <verse osisID='Heb.12.11'>Lai gan liekas, ka katra pārmācība tanī brīdī sagādā ne prieku, bet skumjas, tomēr vēlāk tiem, kas tanī vingrināti, dod taisnības miera augli.</verse>
        <verse osisID='Heb.12.12'>Tāpēc paceliet gurdenās rokas un nespēcīgos ceļus</verse>
        <verse osisID='Heb.12.13'>Un savām kājām staigājiet taisnus soļus, lai kāds klibodams nenomaldītos, bet gan tiktu dziedināts!</verse>
        <verse osisID='Heb.12.14'>Tiecieties pēc miera ar visiem un pēc svētuma, bez tā neviens Dievu neredzēs.</verse>
        <verse osisID='Heb.12.15'>Uzmaniet, ka neviens Dieva žēlastībai neizpaliktu, ka kāda rūgtuma sakne, augstu izaugusi, jums nekaitētu un daudzi ar to netiktu aptraipīti,</verse>
        <verse osisID='Heb.12.16'>Neviens lai nebūtu netikls vai zemisks kā Ezavs, kas par vienu maltīti pārdeva savu pirmdzimtību. (1 Moz 25,33)</verse>
        <verse osisID='Heb.12.17'>Jūs gan zināt, ka viņš vēlāk gribēja mantot svētību, bet tika atraidīts, jo neatrada iespēju atgriezties, lai gan ar asarām to meklēja.</verse>
        <verse osisID='Heb.12.18'>Jo jūs neesat piegājuši pie taustāma kalna, ne pie degošas uguns, ne negaisa mākoņa, ne tumsas, ne vētras,</verse>
        <verse osisID='Heb.12.19'>Ne bazūnes skaņas, ne vārdu balss, ko dzirdēdami, tie lūdza, lai mitējas viņiem runāt;</verse>
        <verse osisID='Heb.12.20'>Jo viņi nevarēja paciest to, kas tika sacīts: Un ja kustonis pieskartos kalnam, tas jānomētā akmeņiem. (2 Moz 19,12-13)</verse>
        <verse osisID='Heb.12.21'>Jā, parādība bija tik baismīga, ka Mozus izsaucās: Es esmu baiļu pārņemts un drebu! (5.Moz.9,19)</verse>
        <verse osisID='Heb.12.22'>Bet jūs esat tuvojušies Siona kalnam un dzīvā Dieva pilsētai, debesu Jeruzalemei, un daudzu tūkstošu eņģeļu sapulcei,</verse>
        <verse osisID='Heb.12.23'>Un debesīs pierakstīto pirmdzimušo draudzei, un Dievam, visu tiesātājam, un taisnīgajām, pilnību sasniegušajām dvēselēm,</verse>
        <verse osisID='Heb.12.24'>Un Jaunās derības vidutājam Jēzum, un apslacīšanai asinīm, kas spēcīgāk runā nekā Ābela.</verse>
        <verse osisID='Heb.12.25'>Pielūkojiet, ka jūs nenoraidītu To, kas runā! Ja tie neizbēga, kas atmeta To, kas runāja virs zemes, jo vairāk mēs, ja novērsīsimies no Tā, kas runā no debesīm.</verse>
        <verse osisID='Heb.12.26'>Toreiz Viņa balss satricināja zemi, bet tagad Viņš pasludina, sacīdams: Vēl vienreiz es sakustināšu ne tikai zemi, bet arī debesis.</verse>
        <verse osisID='Heb.12.27'>Bet tas "vēl vienreiz" norāda, ka tas, kas radīts un satricināšanai padots, tiks pārmainīts, lai paliktu tas, kas nesatricināms.</verse>
        <verse osisID='Heb.12.28'>Tāpēc, saņemdami nesatricināmu valstību, būsim pateicīgi! Ar to mēs, Dievam patikdami kalposim bailēs un godbijībā.</verse>
        <verse osisID='Heb.12.29'>Jo mūsu Dievs ir iznīcinātāja uguns.</verse>
      </chapter>
      <chapter osisID='Heb.13'>
        <verse osisID='Heb.13.1'>Brāļu mīlestība lai paliek jūsos!</verse>
        <verse osisID='Heb.13.2'>Neaizmirstiet viesmīlību, jo daži caur to, pašiem nezinot, uzņēmuši savā pajumtē eņģeļus.</verse>
        <verse osisID='Heb.13.3'>Atminieties cietumniekus, it kā jūs kopā ar viņiem būtu cietumnieki, un cietējus, jo arī jūs vēl miesā dzīvojat.</verse>
        <verse osisID='Heb.13.4'>Laulība lai ir visā godā un laulības gulta neaptraipīta, jo netiklos un laulības pārkāpējus tiesās Dievs.</verse>
        <verse osisID='Heb.13.5'>Jūsu dzīvei jābūt brīvai no mantkārības. Apmierinieties ar to, kas jums ir, jo Viņš sacījis: Es tevi nedz atstāšu, nedz pametīšu; (5 Moz 31,6; Joz 1,5)</verse>
        <verse osisID='Heb.13.6'>Tā ka varam droši sacīt: Kungs ir mans palīgs, es nebīstos; ko spēj man padarīt cilvēks? (Ps 117,6)</verse>
        <verse osisID='Heb.13.7'>Atminieties savus priekšniekus, kas jums sludinājuši Dieva vārdu! Vērodami viņu dzīves iznākumu, sekojiet to ticībai!</verse>
        <verse osisID='Heb.13.8'>Jēzus Kristus vakar un šodien, un mūžīgi tas pats.</verse>
        <verse osisID='Heb.13.9'>Neļaujiet sevi maldināt dažādām svešām mācībām, jo labāk, ka sirdi stiprina žēlastība, ne ēdieni; tie neko nepalīdzēja tiem, kas tanī piedalījās.</verse>
        <verse osisID='Heb.13.10'>Mums ir altāris; no tā ēst nav tiesības tiem, kas kalpo teltij.</verse>
        <verse osisID='Heb.13.11'>Jo kuru dzīvnieku asinis augstais priesteris ienes vissvētākajā vietā, to miesas tiek sadedzinātas ārpus nometnes.</verse>
        <verse osisID='Heb.13.12'>Tāpēc arī Jēzus, lai ar savām asinīm svētdarītu tautu, cieta ārpus vārtiem.</verse>
        <verse osisID='Heb.13.13'>Iziesim tad arī mēs pie Viņa ārpus nometnes, nesdami Viņa pazemošanu!</verse>
        <verse osisID='Heb.13.14'>Jo mums šeit nav paliekamas vietas, bet mēs meklējam nākamo. (Mih.2,10)</verse>
        <verse osisID='Heb.13.15'>Upurēsim tad caur Viņu Dievam vienmēr slavas upuri, tas ir, mūsu lūpu augļus, kas godina Viņa vārdu.</verse>
        <verse osisID='Heb.13.16'>Neaizmirstiet darīt labu un dot dāvanas! Tādi upuri Dievam labpatīk.</verse>
        <verse osisID='Heb.13.17'>Paklausiet saviem priekšniekiem un esiet viņiem padevīgi, jo viņi ir nomodā un viņiem būs jādod norēķins par jūsu dvēselēm; lai viņi to dara priecādamies, ne nopūzdamies, jo tas jums labumu nenes.</verse>
        <verse osisID='Heb.13.18'>Lūdziet Dievu par mums! Mēs apzināmies, ka mūsu sirdsapziņa ir tīra, jo visu gribam labi darīt.</verse>
        <verse osisID='Heb.13.19'>Un jo vairāk es jūs lūdzu tā darīt, lai drīzāk mani atdotu jums.</verse>
        <verse osisID='Heb.13.20'>Bet miera Dievs, kas lielo avju Ganu, mūsu Kungu Jēzu Kristu, caur mūžīgās derības asinīm uzcēlis no miroņiem,</verse>
        <verse osisID='Heb.13.21'>Lai stiprina jūs katrā labā darbā, ka jūs izpildītu Viņa gribu; lai Viņš jūsos padara to, kas Viņam patīk caur Jēzu Kristu, kam lai gods mūžīgi mūžos! Amen.</verse>
        <verse osisID='Heb.13.22'>Bet es jūs, brāļi lūdzu: pieņemiet šos pamācības vārdus, jo es jums uzrakstīju tikai īsumā.</verse>
        <verse osisID='Heb.13.23'>Ziniet, ka mūsu brālis Timotejs atbrīvots; kopā ar viņu (ja viņš drīz nāks) es jūs redzēšu.</verse>
        <verse osisID='Heb.13.24'>Sveiciniet visus savus priekšniekus un visus svētos! Jūs sveicina brāļi Itālijā.</verse>
        <verse osisID='Heb.13.25'>Žēlastība ar jums visiem! Amen.</verse>
      </chapter>
    </div>
    <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>Jēkabs, Dieva un mūsu Kunga Jēzus Kristus kalps, sveicina divpadsmit ciltis, kas dzīvo izklīdinātas.</verse>
        <verse osisID='Jas.1.2'>Mani brāļi, uzskatiet to kā lielu prieku, ka jūs piemeklē dažādi kārdinājumi,</verse>
        <verse osisID='Jas.1.3'>Zinādami, ka jūsu ticības pārbaudīšana rada pacietību!</verse>
        <verse osisID='Jas.1.4'>Bet pacietība parādās pilnīgā darbā, lai jūs būtu pilnīgi, nepeļami un bez kādiem trūkumiem.</verse>
        <verse osisID='Jas.1.5'>Ja kādam no jums trūkst gudrības, lai izlūdzas to no Dieva, kas visiem dod bagātīgi un bez pārmetumiem, un tā viņam tiks dota.</verse>
        <verse osisID='Jas.1.6'>Bet lai lūdz ticībā, nemaz nešaubīdamies, jo, kas šaubās, tas līdzīgs jūras vilnim, ko vējš dzenā un mētā.</verse>
        <verse osisID='Jas.1.7'>Lai tāds cilvēks nedomā kaut ko no Kunga saņemt.</verse>
        <verse osisID='Jas.1.8'>Vīrs, kam dalīta dvēsele, ir nepastāvīgs visos savos ceļos.</verse>
        <verse osisID='Jas.1.9'>Bet lai pazemīgais brālis lepojas savā paaugstināšanā,</verse>
        <verse osisID='Jas.1.10'>Bet bagātais savā pazemībā, jo kā zāles zieds viņš izzudīs.</verse>
        <verse osisID='Jas.1.11'>Jo saule uzlēca savā karstumā un izkaltēja zāli, un tās zieds nokrita, un tās vaiga skaistums gāja bojā. Tāpat bagātais nonīks savās gaitās.</verse>
        <verse osisID='Jas.1.12'>Svētīgs tas vīrs, kas panes pārbaudījumus, jo pārbaudīts tas saņems dzīvības kroni, ko Dievs apsolīja tiem, kas Viņu mīl.</verse>
        <verse osisID='Jas.1.13'>Neviens kārdināšanā lai nesaka, ka Dievs to kārdina, jo Dievu nevar kārdināt uz ļaunu, un Viņš nevienu nekārdina.</verse>
        <verse osisID='Jas.1.14'>Bet katru kārdina viņa paša kārība, kas to vilina un valdzina.</verse>
        <verse osisID='Jas.1.15'>Pēc tam kārība, kad tā ieņēmusies, dzemdē grēku, bet padarītais grēks dzemdē nāvi.</verse>
        <verse osisID='Jas.1.16'>Tādēļ nemaldieties, mani mīļie brāļi!</verse>
        <verse osisID='Jas.1.17'>Katrs labs devums un katra pilnīga dāvana nāk no augšienes. Tā nāk no gaismas Tēva, kurā nav pārmaiņas, nedz pārgrozības ēnas.</verse>
        <verse osisID='Jas.1.18'>Labprātīgi Viņš mūs dzemdinājis ar patiesības vārdu, lai mēs būtu Viņa radījumu pirmdzimtie.</verse>
        <verse osisID='Jas.1.19'>Ziniet, mani mīļie brāļi: katrs cilvēks, lai čakls klausīties, bet lēns runāt un lēns dusmoties.</verse>
        <verse osisID='Jas.1.20'>Jo cilvēka dusmas nesagādā Dieva taisnību.</verse>
        <verse osisID='Jas.1.21'>Tāpēc, atmezdami katru netīrību un ļaunuma pārpilnību, lēnprātībā saņemiet iesēto vārdu, kas var izglābt jūsu dvēseles!</verse>
        <verse osisID='Jas.1.22'>Esiet vārda izpildītāji, bet ne tikai klausītāji, paši sevi apmānīdami,</verse>
        <verse osisID='Jas.1.23'>Jo, ja kāds ir vārda klausītājs, bet ne izpildītājs, tas līdzīgs vīram, kas skata savus sejas vaibstus spogulī.</verse>
        <verse osisID='Jas.1.24'>Sevi aplūkojis, tas aiziet un tūliņ aizmirst, kāds viņš bija.</verse>
        <verse osisID='Jas.1.25'>Bet kas uzmanīgi ieskatās pilnīgās brīvības likumā un paliek tanī, tas nav palicis aizmāršīgs klausītājs, bet darba darītājs, tas būs svētīgs savā darbībā.</verse>
        <verse osisID='Jas.1.26'>Ja kāds domā, ka tas ir dievbijīgs, un nesavalda savu mēli, bet maldina savu sirdi, tad viņa dievbijība ir tukša.</verse>
        <verse osisID='Jas.1.27'>Tīra un neaptraipīta dievbijība Dieva Tēva priekšā ir tad, ja apmeklē bēdās bāreņus un atraitnes un sevi pasargā neaptraipītu no šīs pasaules.</verse>
      </chapter>
      <chapter osisID='Jas.2'>
        <verse osisID='Jas.2.1'>Mani brāļi, mūsu godības Kunga Jēzus Kristus ticību nevērtējiet pēc personas stāvokļa!</verse>
        <verse osisID='Jas.2.2'>Jo ja jūsu sanāksmē ienāktu tīrās drēbēs vīrs, kam zelta gredzens, bet ienāktu arī nabadzīgs netīrā tērpā,</verse>
        <verse osisID='Jas.2.3'>Un jūs uzlūkotu to, kam greznas drēbes, un tam sacītu: Tu nosēdies šeit ērti, bet trūcīgajam sacītu: Tu nostājies tur vai nosēdies pie manu kāju soliņa!</verse>
        <verse osisID='Jas.2.4'>Vai tad jūs sevi nenovērtētu un nekļūtu ļaundomīgi tiesneši?</verse>
        <verse osisID='Jas.2.5'>Klausieties, mani mīļie brāļi, vai Dievs tos, kas šinī pasaulē trūcīgi, nav izvēlējies par bagātiem ticībā un mantiniekiem tai valstij, ko Dievs apsolījis tiem, kas Viņu mīl?</verse>
        <verse osisID='Jas.2.6'>Bet jūs nicināt trūcīgo. Vai bagātie ar varu jūs neapspiež, un vai tie nevelk jūs tiesās?</verse>
        <verse osisID='Jas.2.7'>Vai viņi nav tie, kas zaimo labo vārdu, kādā jūs saucaties?</verse>
        <verse osisID='Jas.2.8'>Bet ja jūs pildāt Rakstu ķēnišķo likumu: Mīli savu tuvāko kā sevi pašu, tad jūs labi darāt.</verse>
        <verse osisID='Jas.2.9'>Bet ja jūs uzlūkojat personas, tad jūs grēkojat, un likums jūs atzīst par pārkāpējiem.</verse>
        <verse osisID='Jas.2.10'>Ja kas izpildītu visu likumu, bet noziegtos pret vienu, tas vainojams pret visu.</verse>
        <verse osisID='Jas.2.11'>Jo kas sacījis: Nepārkāp laulību, tas arī teicis: Nenokauj! Ja nu tu nepārkāp laulību, bet nokauj, tu esi likuma pārkāpējs.</verse>
        <verse osisID='Jas.2.12'>Tā runājiet un tā dariet, kā tie, ko tiesās brīvības likums,</verse>
        <verse osisID='Jas.2.13'>Jo tiesa nežēlīga tiem, kas neparāda žēlsirdību. Bet žēlsirdība pārsniedz tiesu.</verse>
        <verse osisID='Jas.2.14'>Kāds labums, mani brāļi, ja kāds teiks, ka tam ticība, bet nav darbu? Vai ticība varēs viņu izglābt?</verse>
        <verse osisID='Jas.2.15'>Ja brālis un māsa ir kaili un tiem trūkst ikdienišķā uztura,</verse>
        <verse osisID='Jas.2.16'>Un ja kāds no jums viņiem teiks: Ejiet mierā, sildieties un paēdiet, bet nedos viņiem to, kas miesai nepieciešams, ko tas palīdzēs?</verse>
        <verse osisID='Jas.2.17'>Tāpat arī ticība pati sevī ir mirusi, ja tai nav darbu.</verse>
        <verse osisID='Jas.2.18'>Bet ja kāds teiks: Tev ir ticība, bet man darbi. Parādi man savu ticību bez darbiem, un es tev parādīšu savu ticību darbos.</verse>
        <verse osisID='Jas.2.19'>Tu tici, ka ir viens Dievs, tu labi dari; arī ļaunie gari tic un dreb.</verse>
        <verse osisID='Jas.2.20'>Bet vai gribi zināt, tukšais cilvēk, ka ticība bez darbiem ir mirusi?</verse>
        <verse osisID='Jas.2.21'>Vai darbi neattaisnoja Ābrahamu, mūsu tēvu, kad upurēja savu dēlu Īzāku uz altāra?</verse>
        <verse osisID='Jas.2.22'>Tu redzi, ka ticība līdzdarbojusies viņa darbiem, un darbos ticība sasniedza pilnību.</verse>
        <verse osisID='Jas.2.23'>Ābrahams ticēja uz Dievu, un tas viņam tika pieskaitīts taisnībai, un viņš tika nosaukts Dieva draugs. (1 Moz 15,6)</verse>
        <verse osisID='Jas.2.24'>Vai redzat, ka darbos cilvēks tiek taisnots, bet ne ticībā vien?</verse>
        <verse osisID='Jas.2.25'>Līdzīgi arī Rahaba, netikle, vai ne darbos tika taisnota, uzņemdama sūtņus un pa citu ceļu izlaizdama?</verse>
        <verse osisID='Jas.2.26'>Jo kā miesa bez gara mirusi, tā arī ticība bez darbiem mirusi.un ir savaldījusi cilvēka daba.</verse>
      </chapter>
      <chapter osisID='Jas.3'>
        <verse osisID='Jas.3.1'>Mani brāļi, daudzi netopiet mācītāji, zinādami, ka jūs nokļūsiet bargākā tiesā,</verse>
        <verse osisID='Jas.3.2'>Jo mēs visi daudz grēkojam. Kas vārdā neapgrēkojas, tas ir pilnīgs vīrs, jo viņš ir spējīgs savaldīt arī visu miesu.</verse>
        <verse osisID='Jas.3.3'>Ja mēs zirgiem liekam laužņus mutē, lai tie mums paklausītu, tad mēs valdām arī visu viņu ķermeni.</verse>
        <verse osisID='Jas.3.4'>Lūk, arī kuģus, lai gan tie ir lieli, un brāzmaini vēji tos mētā, sīka stūre vada, kurp vien vēlas vadītājs.</verse>
        <verse osisID='Jas.3.5'>Tāpat arī mēle ir mazs loceklis, bet veic lielas lietas. Lūk, cik maza uguns aizdedzina lielu mežu!</verse>
        <verse osisID='Jas.3.6'>Arī mēle ir uguns, netaisnības pasaule. Mēle tādā stāvoklī atrodas starp mūsu locekļiem, ka apgāna visu ķermeni un aizdedzina dzīves gājumu, pati būdama elles iededzinātāja.</verse>
        <verse osisID='Jas.3.7'>Jo visu sugu zvērus un putnus, rāpuļus un pārējos dzīvniekus savalda un ir savaldījusi cilvēka daba.</verse>
        <verse osisID='Jas.3.8'>Bet mēli neviens cilvēks savaldīt nevar: tā ir nemitīgs ļaunums, pilna nāvīgas indes.</verse>
        <verse osisID='Jas.3.9'>Ar to mēs godinām Kungu un Tēvu, un ar to lādam cilvēkus, kas radīti pēc Dieva līdzības.</verse>
        <verse osisID='Jas.3.10'>No tās pašas mutes nāk svētība un lāsts. Tas tā, mani brāļi, nedrīkst notikt!</verse>
        <verse osisID='Jas.3.11'>Vai avots arī izverd no viena un tā paša atvara saldu un rūgtu ūdeni?</verse>
        <verse osisID='Jas.3.12'>Vai, mani brāļi, vīģes koks dod vīnogas un vīnkoks vīģes? Tāpat arī sālsavots nevar dot saldenu ūdeni.</verse>
        <verse osisID='Jas.3.13'>Kas no jums gudrs un saprātīgs, tas lai, pareizi dzīvodams, rāda savus darbus, darītus gudrā lēnprātībā!</verse>
        <verse osisID='Jas.3.14'>Bet ja savā sirdī nesat rūgtu skaudību un ķildas, tad nelielieties un nemelojiet pret patiesību!</verse>
        <verse osisID='Jas.3.15'>Tāda gudrība nenāk no augšienes, bet tā ir pasaulīga, dzīvnieciska, velnišķīga.</verse>
        <verse osisID='Jas.3.16'>Jo kur skaudība un ķildas, tur nekārtība un viss ļaunums.</verse>
        <verse osisID='Jas.3.17'>Tā gudrība, kas nāk no augšienes, ir vispirms šķīsta, pēc tam miermīlīga, pieklājīga, padevīga, labvēlīga labam, pilna žēlsirdības un labu augļu, netiesātāja, neliekuļota.</verse>
        <verse osisID='Jas.3.18'>Bet taisnības auglis mierā tiek sēts miera veicinātājos.</verse>
      </chapter>
      <chapter osisID='Jas.4'>
        <verse osisID='Jas.4.1'>No kurienes kari un strīdi jūsu starpā? Vai ne no turienes, no jūsu kārībām, kas karo jūsu locekļos?</verse>
        <verse osisID='Jas.4.2'>Jūs iekārojat, bet jums nav; jūs slepkavojat un ienīstat, bet nevarat iegūt; jūs strīdaties un karojat, bet jums nav, jo jūs nelūdzat Dievu.</verse>
        <verse osisID='Jas.4.3'>Jūs lūdzat, bet nesaņemat, jo jūs ļauni lūdzat, lai to izlietotu savām kārībām.</verse>
        <verse osisID='Jas.4.4'>Jūs, laulības pārkāpēji! Vai jūs nezināt, ka šīs pasaules draudzība ir ienaidā ar Dievu? Un kas gribētu būt šīs pasaules draugs, tas paliek Dievam ienaidnieks.</verse>
        <verse osisID='Jas.4.5'>Vai jūs domājat, ka Raksti veltīgi saka: Līdz greizsirdībai iekāro gars, kas mājo jūsos?</verse>
        <verse osisID='Jas.4.6'>Bet Viņš dod lielāku žēlastību; tādēļ sacīts: Dievs pretojas lepniem, bet pazemīgiem dod žēlastību (Sak 3,34)</verse>
        <verse osisID='Jas.4.7'>Tādēļ esiet padevīgi Dievam, un pretojieties velnam, un tas bēgs no jums.</verse>
        <verse osisID='Jas.4.8'>Tuvojieties Dievam, un Viņš tuvosies jums. Šķīstījiet rokas, grēcinieki, un tīriet savas sirdis, jūs, dalītie dvēselē!</verse>
        <verse osisID='Jas.4.9'>Sajūtiet savu niecību, sērojiet un raudiet; jūsu smiekli lai pārvēršas sērās, bet jūsu prieks - skumjās!</verse>
        <verse osisID='Jas.4.10'>Pazemojieties Kunga priekšā, tad Viņš jūs paaugstinās.</verse>
        <verse osisID='Jas.4.11'>Neaprunājiet, brāļi, cits citu! Kas savu brāli aprunā vai savu brāli tiesā, tas aprunā likumu un tiesā likumu. Bet ja tu likumu tiesā, tad tu neesi likuma pildītājs, bet tiesātājs.</verse>
        <verse osisID='Jas.4.12'>Viens ir Likumdevējs un Tiesātājs, kas var pazudināt un glābt.</verse>
        <verse osisID='Jas.4.13'>Bet kas tu esi, kas tiesā tuvāko? Lūk, jūs, kas sakāt: Šodien vai rīt mēs dosimies uz to pilsētu un pavadīsim tur kādu gadu, tirgosimies un gūsim peļņu.</verse>
        <verse osisID='Jas.4.14'>Jūs neziniet, kas būs rīt.</verse>
        <verse osisID='Jas.4.15'>Jo kas ir jūsu dzīve? Garaiņi, kas īsu brīdi redzami un tad izzūd. Tai vietā jums būtu jāsaka: Ja Kungam labpatiksies un dzīvi būsim, tad darīsim to vai citu.</verse>
        <verse osisID='Jas.4.16'>Bet tagad jūs savā augstprātībā lielaties. Katra tāda lielība ir ļauna.</verse>
        <verse osisID='Jas.4.17'>Kas zina labu darīt, bet to nedara, tam ir grēks.</verse>
      </chapter>
      <chapter osisID='Jas.5'>
        <verse osisID='Jas.5.1'>Klausieties, bagātie, raudiet un vaimanājiet par tām nelaimēm, kas jums tuvojas!</verse>
        <verse osisID='Jas.5.2'>Jūsu bagātība ir sapuvusi un jūsu drēbes ir saēdušas kodes.</verse>
        <verse osisID='Jas.5.3'>Jūsu zelts un sudrabs ir sarūsējis, un to rūsa būs liecība pret jums un saēdīs jūsu miesas kā uguns. Jūs esat sev sakrājuši dusmas pēdējās dienās.</verse>
        <verse osisID='Jas.5.4'>Lūk, alga, atrauta strādniekiem, kas nopļāva jūsu laukus, sauc; un viņu saucieni sasnieguši Kunga Sabaota ausis.</verse>
        <verse osisID='Jas.5.5'>Virs zemes jūs dzīrojāt un savas sirdis barojāt izpriecām kaujamai dienai.</verse>
        <verse osisID='Jas.5.6'>Jūs notiesājāt un nonāvējāt Taisnīgo, un Viņš jums nepretojās.</verse>
        <verse osisID='Jas.5.7'>Esiet pacietīgi, brāļi, līdz Kunga atnākšanai! Lūk, zemkopis gaida dārgo zemes augli, pacietīgi ilgodamies, kamēr tas saņems agro un vēlo lietu.</verse>
        <verse osisID='Jas.5.8'>Tāpēc arī jūs esiet pacietīgi un stipriniet savas sirdis, jo Kunga atnākšana ir tuvu!</verse>
        <verse osisID='Jas.5.9'>Negaudieties, brāļi, viens par otru, lai netiktu tiesāti! Lūk, tiesnesis stāv durvju priekšā!</verse>
        <verse osisID='Jas.5.10'>Brāļi, neveiksmēs, ciešanās un pacietībai ņemiet priekšzīmi no praviešiem, kas runāja Kunga vārdā.</verse>
        <verse osisID='Jas.5.11'>Lūk, mēs teicam svētīgus tos, kas izcietuši. Jūs dzirdējāt, par Ījaba pacietību un redzējāt, kāds bija Kunga gala mērķis, jo Kungs ir žēlsirdīgs un apžēlotājs.</verse>
        <verse osisID='Jas.5.12'>Vispirms, mani brāļi, nezvēriet ne pie debesīm, ne pie zemes, ne citu kādu zvērestu. Jūsu runai jābūt: jā-jā, nē-nē, lai jūs netiktu tiesāti.</verse>
        <verse osisID='Jas.5.13'>Ja kāds no jums skumst, lai lūdz Dievu! Ja kādam labs prāts, tas lai dzied psalmus!</verse>
        <verse osisID='Jas.5.14'>Ja kāds no jums slimo, lai tas aicina Baznīcas priesterus, lai tie par viņu lūdz Dievu, svaidīdami ar eļļu Kunga vārdā!</verse>
        <verse osisID='Jas.5.15'>Un ticīgā lūgšana izglābs slimnieku, un Kungs viņu pacels; un, ja viņš būtu grēkojis viņam tiks piedots.</verse>
        <verse osisID='Jas.5.16'>Izsūdziet cits citam savus grēkus un lūdziet Dievu cits par citu, lai tiktu pestīti, jo daudz spēj neatlaidīga, taisnīga lūgšana!</verse>
        <verse osisID='Jas.5.17'>Elijs bija mums līdzīgs cilvēks, padots ciešanām. Tas sirsnīgi lūdza Dievu, lai lietus nelītu, un nelija virs zemes trīs gadus un sešus mēnešus.</verse>
        <verse osisID='Jas.5.18'>Un atkal viņš lūdza Dievu, un debess deva lietu, un zeme nesa savus augļus. (3 Ķēn 17,1; 18,45)</verse>
        <verse osisID='Jas.5.19'>Mani brāļi, ja kāds no jums nomaldīsies no patiesības, un kāds viņu atgriež,</verse>
        <verse osisID='Jas.5.20'>Lai tas, kas atgriezis grēcinieku no viņa maldu ceļa, zina, ka izglābs tā dvēseli no nāves un segs daudz grēku.</verse>
      </chapter>
    </div>
    <div type='book' osisID='1Pet'>
      <chapter osisID='1Pet.1'>
        <verse osisID='1Pet.1.1'>Pēteris, Jēzus Kristus apustulis, izredzētajiem svešiniekiem, kas izkaisīti Pontā, Galatijā, Kapadokijā, Āzijā un Bitinijā.</verse>
        <verse osisID='1Pet.1.2'>Dieva Tēva iepriekš paredzētiem Gara svētīšanai, paklausībai un apslacināšanai ar Jēzus Kristus asinīm: žēlastība jums un miers pārpilnībā!</verse>
        <verse osisID='1Pet.1.3'>Slavēts lai ir Dievs, mūsu Kunga Jēzus Kristus Tēvs, kas savā lielajā žēlastībā mūs atdzemdinājis dzīvai cerībai caur Jēzus Kristus augšāmcelšanos no miroņiem,</verse>
        <verse osisID='1Pet.1.4'>Neiznīcīgam, neaptraipītam un nevīstošam mantojumam, kas ir uzglabāts debesīs jums,</verse>
        <verse osisID='1Pet.1.5'>Kas Dieva spēkā tiekat pasargāti ticībā atpestīšanai, kas ir saistīta atklāšanai pēdējā laikā.</verse>
        <verse osisID='1Pet.1.6'>Par to jūs priecāsieties, ja arī tagad, ja tas vajadzīgs, nedaudz skumstat dažādos pārbaudījumos,</verse>
        <verse osisID='1Pet.1.7'>Lai jūsu pārbaudītā ticība, kas daudz vērtīgāka par ugunī pārbaudītu zeltu, izrādītos teicama, slavējama un godājama, kad parādīsies Jēzus Kristus.</verse>
        <verse osisID='1Pet.1.8'>Viņu jūs mīlat, lai gan neesat redzējuši, Viņam jūs tagad ticat, To neredzēdami, un ticēdami priecāsieties neizsakāmā un apskaidrotā priekā.</verse>
        <verse osisID='1Pet.1.9'>Kad jūs sasniegsiet savas ticības gala mērķi  dvēseļu pestīšanu.</verse>
        <verse osisID='1Pet.1.10'>Par šo pestīšanu ir rūpīgi taujājuši un pētījuši pravieši, kas sludināja jums nolemto žēlastību.</verse>
        <verse osisID='1Pet.1.11'>Tie cenšas uzzināt, uz kuru vai kādu laiku viņos norāda Kristus Gars, kas iepriekš liecināja par Kristus ciešanām un tām sekojošo godību.</verse>
        <verse osisID='1Pet.1.12'>Viņiem tika atklāts, ka ne viņiem pašiem, bet jums kalpoja tas, ko jums pēc Svētā Gara atsūtīšanas no debesīm sniedza tie, kas jums sludināja evaņģēliju, kurā pat eņģeļi vēlas ieskatīties.</verse>
        <verse osisID='1Pet.1.13'>Tāpēc apjoziet sava prāta gurnus, modrībā un pilnībā ceriet uz to žēlastību, kas jums tiks dota, kad parādīsies Jēzus Kristus.</verse>
        <verse osisID='1Pet.1.14'>Kā paklausīgi bērni nedzīvojiet kārībās, kam jūs agrāk kalpojāt savā nezināšanā,</verse>
        <verse osisID='1Pet.1.15'>Bet tāpat kā Svētais, kas jūs aicinājis, topiet arī paši svēti visā dzīvē,</verse>
        <verse osisID='1Pet.1.16'>Jo rakstīts: Esiet svēti, jo es esmu svēts. (3.Moz.11,14)</verse>
        <verse osisID='1Pet.1.17'>Un ja jūs kā Tēvu piesaucat To, kas, cilvēka stāvokli neievērodams, spriež tiesu pēc katra darbiem, tad pavadiet bijībā savu ceļojuma laiku!</verse>
        <verse osisID='1Pet.1.18'>Jūs zināt, ka esat atpirkti ne ar iznīcīgu zeltu un sudrabu no savas aplamās dzīves, kas no tēviem mantota,</verse>
        <verse osisID='1Pet.1.19'>Bet ar Kristus, neaptraipītā un nevainojamā Jēra, dārgajām asinīm,</verse>
        <verse osisID='1Pet.1.20'>Kas iepriekš paredzēts pirms pasaules radīšanas, bet parādījies pēdējā laikā jūsu dēļ.</verse>
        <verse osisID='1Pet.1.21'>Jūs caur Viņu ticat Dievam, kas Viņu uzmodināja no miroņiem un deva Viņam godu, lai jums būtu ticība un cerība uz Dievu.</verse>
        <verse osisID='1Pet.1.22'>Savas dvēseles šķīstīdami mīlestības paklausībā, brāļu mīlestībā, mīliet cits citu sirds vienkāršībā un sirsnībā!</verse>
        <verse osisID='1Pet.1.23'>Jūs esat atdzimuši ne no iznīcības sēklas, bet no neiznīcīgās, dzīvā un mūžam palicēja Dieva vārda.</verse>
        <verse osisID='1Pet.1.24'>Jo katra miesa ir kā zāle, bet katra tās godība kā zāles zieds. Nokalta zāle, un tās zieds nokrita.</verse>
        <verse osisID='1Pet.1.25'>Bet Kunga vārds paliek mūžīgi. Un šis vārds jums sludināts evaņģēlijā. (Is 40,6-7)</verse>
      </chapter>
      <chapter osisID='1Pet.2'>
        <verse osisID='1Pet.2.1'>Un atmetuši visu ļaunprātību un viltību, un liekulību, un skaudību, un visas mēlnesības,</verse>
        <verse osisID='1Pet.2.2'>Bez viltības, kā jaunpiedzimuši bērni alkstiet pēc garīgā piena, lai jūs no tā augtu atpestīšanai,</verse>
        <verse osisID='1Pet.2.3'>Jo jūs jau baudījāt, cik labvēlīgs ir Kungs.</verse>
        <verse osisID='1Pet.2.4'>Ejiet pie Viņa kā pie dzīvā akmens, ko gan cilvēki atmeta, bet Dievs izredzēja un godāja!</verse>
        <verse osisID='1Pet.2.5'>Uzceliet uz Viņa no sevis pašiem kā no dzīviem akmeņiem garīgu celtni, topiet par svētajiem priesteriem, lai caur Jēzu Kristu nestu Dievam patīkamus garīgus upurus!</verse>
        <verse osisID='1Pet.2.6'>Tāpēc Rakstos teikts: Lūk, es lieku Sionā izredzētu, dārgu stūrakmeni, un kas uz Viņu tic, nepaliks kaunā, (Is 28,16)</verse>
        <verse osisID='1Pet.2.7'>Un jums, kas ticat, ir gods, bet neticīgajiem šis akmens, ko cēlāji atmeta, ir kļuvis stūrakmens (Ps 117,22)</verse>
        <verse osisID='1Pet.2.8'>Un piedauzības akmens, un apgrēcības klints tiem, kuriem vārds ir piedauzība, un tie netic. Tas viņiem arī lemts.</verse>
        <verse osisID='1Pet.2.9'>Bet jūs esat izredzētā cilts, ķēnišķīgā priesterība, svētā tauta, iegūtie ļaudis, lai paustu Tā varenos darbus, kas jūs aicinājis no tumsas savā brīnišķīgajā gaismā.</verse>
        <verse osisID='1Pet.2.10'>Jūs citkārt nebijāt tauta, bet tagad esat Dieva tauta; nebijāt apžēloti, tagad esat apžēloti. (Os 2,24; Rom 9,25)</verse>
        <verse osisID='1Pet.2.11'>Vismīļie, es pamācu jūs kā atnācējus un ceļiniekus atturēties no miesas kārībām, kas karo pret dvēseli.</verse>
        <verse osisID='1Pet.2.12'>Dzīvojiet godīgi pagānu vidū, lai tie, kas jūs aprunā kā ļaundarus, redzētu jūsu labos darbus un godinātu Dievu piemeklēšanas dienā.</verse>
        <verse osisID='1Pet.2.13'>Esiet paklausīgi katrai cilvēku kārtībai Dieva dēļ: ķēniņam kā augstākajam,</verse>
        <verse osisID='1Pet.2.14'>Pārvaldniekiem kā viņa sūtītajiem ļaundaru sodīšanai, bet to atalgošanai, kas labu dara.</verse>
        <verse osisID='1Pet.2.15'>Jo tāda ir Dieva griba, lai jūs, labu darot, apklusinātu neprātīgu cilvēku nezināšanu;</verse>
        <verse osisID='1Pet.2.16'>Kā brīvie, bet ne kā tādi, kam brīvība ļaunuma slēpšanai, bet kā Dieva kalpi.</verse>
        <verse osisID='1Pet.2.17'>Visus godājiet, mīliet brāļus, bīstieties Dieva, godājiet ķēniņu!</verse>
        <verse osisID='1Pet.2.18'>Kalpi, paklausiet saviem kungiem visā bijībā, ne tikai labiem un lēniem, bet arī iedomīgiem!</verse>
        <verse osisID='1Pet.2.19'>Jo tā ir žēlastība, ja kāds, apzinādamies Dievu, panes bēdas, netaisnīgi ciezdams.</verse>
        <verse osisID='1Pet.2.20'>Jo kāds gods būtu, ja jūs panesat, kad jūs sit pārkāpuma dēļ? Bet ja jūs, labu darīdami, pacietīgi panesat, tas ir Dievam patīkams.</verse>
        <verse osisID='1Pet.2.21'>Jo tam jūs esat aicināti. Jo arī Kristus cieta mūsu dēļ, atstādams jums priekšzīmi, lai jūs sekotu Viņa pēdās.</verse>
        <verse osisID='1Pet.2.22'>Viņš nekādu grēku nedarīja, un Viņa mutē nebija atrodama viltība. (Is.53,9)</verse>
        <verse osisID='1Pet.2.23'>Kad Viņu zaimoja, Viņš nezaimoja, ciezdams nedraudēja, bet padevās tam, kas Viņu netaisni tiesāja.</verse>
        <verse osisID='1Pet.2.24'>Viņš mūsu grēkus aiznesa savā miesā pie krusta, lai mēs, miruši grēkiem, dzīvotu taisnībai; Viņa brūces jūs izdziedināja.</verse>
        <verse osisID='1Pet.2.25'>Jo jūs maldījāties kā avis, bet tagad esat atgriezti pie sava dvēseļu gana un bīskapa. (Is 53,4-5)</verse>
      </chapter>
      <chapter osisID='1Pet.3'>
        <verse osisID='1Pet.3.1'>Tāpat arī, sievas, paklausiet saviem vīriem, lai arī tie, kas netic vārdam, pateicoties sievas dzīvei, tiktu iegūti bez sludināšanas,</verse>
        <verse osisID='1Pet.3.2'>Kad redzēs jūsu dievbijīgi skaidro dzīvi. (Ef 5,22; Kol 3,18)</verse>
        <verse osisID='1Pet.3.3'>Jūsu greznums lai nav ārējais matu pinums, zelta rotas vai grezni apģērbi,</verse>
        <verse osisID='1Pet.3.4'>Bet apslēptais sirds cilvēks, neiznīcīgs savā klusajā un maigajā garā, kas Dievam dārgs!</verse>
        <verse osisID='1Pet.3.5'>Jo tā kādreiz greznojās svētās sievietes, kas cerēja uz Dievu, būdamas paklausīgas saviem vīriem,</verse>
        <verse osisID='1Pet.3.6'>Kā Sāra bija paklausīga Ābrahamam, saukdama to par kungu. Jūs esat viņas meitas, kad darāt labu un nebīstieties nekādu draudu.</verse>
        <verse osisID='1Pet.3.7'>Tāpat jūs vīri, sadzīvojiet prātīgi ar sievām kā ar trauslāku trauku! Parādiet viņām godu kā žēlastības dzīves līdzmantiniecēm, lai jūsu lūgšanas netiktu traucētas!</verse>
        <verse osisID='1Pet.3.8'>Bet beidzot esiet visi vienprātīgi, līdzcietīgi, brālīgi, žēlsirdīgi, pacietīgi, pazemīgi!</verse>
        <verse osisID='1Pet.3.9'>Neatmaksājiet ļaunu ar ļaunu, nedz lāstus ar lāstiem, turpretim svētiet, jo tam jūs esat aicināti, lai iemantotu svētību.</verse>
        <verse osisID='1Pet.3.10'>Jo, kas mīl dzīvi un grib redzēt labas dienas, tas lai savalda savu mēli no ļauna, un tā lūpas lai nerunā viltu!</verse>
        <verse osisID='1Pet.3.11'>Izvairies no ļauna un dari labu, meklē mieru un centies, un seko tam!</verse>
        <verse osisID='1Pet.3.12'>Jo Kunga acis ievēro taisnīgos, un Viņa ausis dzird to lūgšanas, bet Kunga vaigs ir pret tiem, kas dara ļaunu.</verse>
        <verse osisID='1Pet.3.13'>Un kas jums varēs kaitēt, ja jūs dedzīgi centīsieties pēc laba?</verse>
        <verse osisID='1Pet.3.14'>Bet ja arī jūs ciestu taisnības dēļ, tad jūs esat svētīgi. Bet nebīstieties no viņiem un neuztraucieties!</verse>
        <verse osisID='1Pet.3.15'>Bet svētiet Kungu Jēzu Kristu savās sirdīs! Esiet vienmēr gatavi atlīdzināt katram, kas prasa no jums norēķinu par to cerību, kas ir jūsos!</verse>
        <verse osisID='1Pet.3.16'>Tomēr lēnprātībā un bijībā, lai jums būtu laba sirdsapziņa, lai kaunas tie, kas jums ceļ neslavu, nopeļot jūsu labo dzīvi Kristū.</verse>
        <verse osisID='1Pet.3.17'>Jo labāk, labu darot, ciest, jo tāds ir Dieva prāts, nekā darīt ļaunu.</verse>
        <verse osisID='1Pet.3.18'>Jo arī Kristus vienreiz mūsu grēku dēļ miris. Taisnīgais par netaisnīgajiem, nonāvēts gan miesā, bet atdzīvināts garā, lai mūs upurētu Dievam.</verse>
        <verse osisID='1Pet.3.19'>Garā Viņš nogāja un sludināja tiem gariem, kas bija cietumā.</verse>
        <verse osisID='1Pet.3.20'>Kuri kādreiz neticēja, kad tie Noasa dienās paļāvās uz Dieva pacietību, kamēr taisīja šķirstu, kurā no ūdens izglābās nedaudzi, proti, astoņas dvēseles;</verse>
        <verse osisID='1Pet.3.21'>Tas attēlo kristību, kura tagad arī jūs izglābj. Tā nav miesas netīrību nomazgāšana, bet Dievam veltīta lūgšana labā sirdsapziņā caur Jēzus Kristus augšāmcelšanos.</verse>
        <verse osisID='1Pet.3.22'>Lai mēs kļūtu mūžīgās dzīves mantinieki, Viņš, nāvi uzvarējis, uzgāja debesīs un sēž pie Dieva labās rokas, kur Viņam pakļauti eņģeļi, varas un spēki.</verse>
      </chapter>
      <chapter osisID='1Pet.4'>
        <verse osisID='1Pet.4.1'>Ja Kristus cieta miesīgi, tad apbruņojieties arī jūs tādām pašām domām, jo tas, kas miesā cietis, ir beidzis grēkot,</verse>
        <verse osisID='1Pet.4.2'>Lai atlikušo laiku miesīgi vairs nedzīvotu cilvēku kārībām, bet Dieva gribai.</verse>
        <verse osisID='1Pet.4.3'>Jo pietiek, ka jūs pagājušā laikā izpildījāt pagānu gribu, nododamies netīrībām, kārībām, žūpošanai, rijībai, dzīrēm un noziedzīgai kalpošanai elkiem.</verse>
        <verse osisID='1Pet.4.4'>Tāpēc viņi zaimodami brīnās, ka jūs nepiedalāties tanīs pašās nekrietnajās izlaidībās.</verse>
        <verse osisID='1Pet.4.5'>Viņi dos atbildi Tam, kas sagatavojies tiesāt dzīvos un mirušos.</verse>
        <verse osisID='1Pet.4.6'>Jo tādēļ arī mirušajiem evaņģēlijs sludināts, lai tie kā cilvēki tiktu tiesāti miesā, bet garā dzīvotu pēc Dieva prāta.</verse>
        <verse osisID='1Pet.4.7'>Tomēr visam tuvojas gals. Tāpēc esiet saprātīgi un modri lūgšanās!</verse>
        <verse osisID='1Pet.4.8'>Bet vairāk par visu pastāvīgi mīliet viens otru, jo mīlestība apklāj grēku daudzumu!</verse>
        <verse osisID='1Pet.4.9'>Savstarpēji esiet viesmīlīgi bez kurnēšanas!</verse>
        <verse osisID='1Pet.4.10'>Kā katrs dāvanu saņēmis, tā lai piešķir citam kā labi daždažādas Dieva žēlastības dalītāji!</verse>
        <verse osisID='1Pet.4.11'>Ja kāds runā, tad kā Dieva vārdus, ja kāds kalpo, tad tanī spēkā, ko Dievs piešķir, lai visās lietās Dievs tiktu pagodināts caur Jēzu Kristu, kam gods un vara mūžu mūžos. Amen.</verse>
        <verse osisID='1Pet.4.12'>Vismīļie, lai uguns pārbaudījums, kas jūsu pārbaudei dots, jūs neatsvešina, it kā jums notiktu kaut kas neparasts,</verse>
        <verse osisID='1Pet.4.13'>Bet priecājieties, piedaloties Kristus ciešanās, lai jūs, arī Viņa godībai atklājoties, varētu līksmoties un priecāties.</verse>
        <verse osisID='1Pet.4.14'>Ja jūs nievā Kristus vārda dēļ, tad jūs esat svētīgi, jo Dieva gods, godība un spēks, un Viņa Gars mīt pār jums.</verse>
        <verse osisID='1Pet.4.15'>Neviens no jums lai necieš kā slepkava vai zaglis, vai zaimotājs, vai kas tiecas pēc sveša!</verse>
        <verse osisID='1Pet.4.16'>Bet kas cieš kā kristīgais, lai nekaunās, bet lai pagodina Dievu šinī vārdā!</verse>
        <verse osisID='1Pet.4.17'>Jo laiks tiesai iesākties no Dieva nama. Bet ja vispirms no mums, tad kāds gals tiem, kas netic Dieva evaņģēlijam?</verse>
        <verse osisID='1Pet.4.18'>Un ja taisnīgais tikko būs izglābts, kur tad paliks bezdievis un grēcinieks?</verse>
        <verse osisID='1Pet.4.19'>Tāpēc arī tie, kas cieš saskaņā ar Dieva gribu, labos darbos lai nodod savas dvēseles uzticīgajam Radītājam!</verse>
      </chapter>
      <chapter osisID='1Pet.5'>
        <verse osisID='1Pet.5.1'>Es, vecākais un Kristus ciešanu liecinieks, līdzdalībnieks godībā, kas nākotnē atklāsies, pamudinu vecākos, kas pie jums ir:</verse>
        <verse osisID='1Pet.5.2'>Ganiet Dieva ganāmpulku, kas pie jums, rūpēdamies par to nepiespiesti, bet labprātīgi saskaņā ar Dievu, ne negodīgas peļņas dēļ, bet pašaizliedzīgi,</verse>
        <verse osisID='1Pet.5.3'>Un ne kā izredzēto valdnieki, bet no sirds esiet priekšzīme ganāmpulkam!</verse>
        <verse osisID='1Pet.5.4'>Un kad ieradīsies Virsgans, jūs saņemsiet nevīstošo godības kroni.</verse>
        <verse osisID='1Pet.5.5'>Tāpat arī, jaunākie, esiet padevīgi vecākajiem! Bet visi savstarpēji ietekmējieties pazemībā, jo Dievs ļaunajiem pretojas, bet pazemīgajiem dod žēlastību.</verse>
        <verse osisID='1Pet.5.6'>Tādēļ pazemojieties zem varenās Dieva rokas, lai Viņš jūs paaugstinātu apmeklējuma laikā;</verse>
        <verse osisID='1Pet.5.7'>Visas savas rūpes metiet uz Viņu, jo Viņš par jums rūpējas.</verse>
        <verse osisID='1Pet.5.8'>Esiet skaidrā prāta un nomodā, jo jūsu pretinieks velns staigā apkārt kā rūcošs lauva, meklēdams, ko aprīt.</verse>
        <verse osisID='1Pet.5.9'>Stipri ticībā pretojieties tam, zinādami, ka tādas pat ciešanas notiek jūsu brāļiem pasaulē.</verse>
        <verse osisID='1Pet.5.10'>Bet visas žēlastības Dievs, kas mūs Jēzū Kristū aicinājis savā mūžīgajā godībā, pats mūs pēc īslaicīgām ciešanām darīs pilnīgus, stiprinās un spēcinās.</verse>
        <verse osisID='1Pet.5.11'>Viņam gods un vara mūžu mūžos! Amen.</verse>
        <verse osisID='1Pet.5.12'>Kā man šķiet, es īsumā uzrakstīju jums caur uzticīgo brāli Silvanu, pamācīdams un apliecinādams, ka šī ir patiesā Dieva žēlastība, kurā jūs atrodaties.</verse>
        <verse osisID='1Pet.5.13'>Jūs sveicina līdzizvēlētā baznīca Babilonā un mans dēls Marks.</verse>
        <verse osisID='1Pet.5.14'>Sveiciniet cits citu ar svētu skūpstu! Žēlastība jums visiem, kas esat Jēzū Kristū! Amen.</verse>
      </chapter>
    </div>
    <div type='book' osisID='2Pet'>
      <chapter osisID='2Pet.1'>
        <verse osisID='2Pet.1.1'>Sīmanis Pēteris, Jēzus Kristus kalps un apustulis, tiem, kas mūsu Dieva un Pestītāja Jēzus Kristus taisnībā ieguvuši to pašu dārgo ticību kā mēs.</verse>
        <verse osisID='2Pet.1.2'>Žēlastība un miers lai jūsos pavairojas Dieva un mūsu Kunga Jēzus Kristus atzīšanā.</verse>
        <verse osisID='2Pet.1.3'>Mums Viņa dievišķā vara dāvinājusi visu vajadzīgo dzīvei un dievbijībai caur Viņa atzīšanu, kas mūs aicinājis ar savu godu un spēku,</verse>
        <verse osisID='2Pet.1.4'>Dāvinādams mums ļoti lielus un dārgus apsolījumus, lai jūs caur tiem kļūtu dievišķās dabas līdzdalībnieki, bēgdami no kārības posta, kas valda pasaulē.</verse>
        <verse osisID='2Pet.1.5'>Tāpēc pielieciet visas pūles un parādiet savā ticībā tikumu, bet tikumā atzīšanu,</verse>
        <verse osisID='2Pet.1.6'>Atzīšanā atturību, atturībā pacietību, pacietībā dievbijību,</verse>
        <verse osisID='2Pet.1.7'>Dievbijībā brāļu mīlestību, mīlestībā tuvākmīlestību!</verse>
        <verse osisID='2Pet.1.8'>Ja jums tas ir un bagātīgi ir, tad jūs nepaliksiet tukši un neauglīgi mūsu Kunga Jēzus Kristus atzīšanā.</verse>
        <verse osisID='2Pet.1.9'>Kam tā nav, tas akls un taustās ar roku, aizmirstot, ka viņš šķīstīts no visiem vecajiem grēkiem.</verse>
        <verse osisID='2Pet.1.10'>Tādēļ, brāļi, centieties ar labiem darbiem nodrošināt savu aicinājumu un izvēlēšanu, jo, to darot, jūs nekad negrēkosiet.</verse>
        <verse osisID='2Pet.1.11'>Tas bagātīgi veicinās jūsu ieiešanu mūsu Kunga un Pestītāja Jēzus Kristus mūžīgajā valstībā.</verse>
        <verse osisID='2Pet.1.12'>Tādēļ es nekad nerimšos jums to atgādināt, kaut gan jūs to zināt un esat nostiprinājušies šinī patiesībā.</verse>
        <verse osisID='2Pet.1.13'>Jo kamēr esmu šinī mājoklī, es turu par savu pienākumu uzturēt jūs modrus ar atgādinājumiem,</verse>
        <verse osisID='2Pet.1.14'>Jo zinu, ka drīz man šis mājoklis būs jāatstāj, kā jau to arī mūsu Kungs Jēzus Kristus man atklājis.</verse>
        <verse osisID='2Pet.1.15'>Bet es rūpēšos, lai jūs arī pēc manas nāves varētu bieži to pieminēt.</verse>
        <verse osisID='2Pet.1.16'>Mēs pasludinājām jums mūsu Kunga Jēzus Kristus spēku un atnākšanu, nesekodami izgudrotajām pasakām, bet būdami aculiecinieki Viņa varenībai.</verse>
        <verse osisID='2Pet.1.17'>Jo Viņš saņēma no Dieva Tēva godu un cildinājumu, kad Viņam atskanēja no augsti cēlās godības šāda balss: Šis ir mans mīļais Dēls, pie kā man labpatikšana, Viņu klausiet!</verse>
        <verse osisID='2Pet.1.18'>Un šo balsi, kas atskanēja no debesīm, mēs dzirdējām, kad bijām kopā ar Viņu svētajā kalnā.</verse>
        <verse osisID='2Pet.1.19'>Un pravieša vārds ir mums jo stiprāks, un jūs labi darāt, ievērodami to kā sveci, kas spīd tumšā vietā, kamēr uzausīs diena un rīta zvaigzne uzlēks jūsu sirdīs.</verse>
        <verse osisID='2Pet.1.20'>Vispirms to saprotiet, ka neviena pravieša mācība Rakstos nav iztulkojama patvaļīgi,</verse>
        <verse osisID='2Pet.1.21'>Jo pravietojumi nekad nav cēlušies no cilvēku gribas, bet svētie Dieva cilvēki runājuši, Svētā Gara iedvesmoti.</verse>
      </chapter>
      <chapter osisID='2Pet.2'>
        <verse osisID='2Pet.2.1'>Bija arī tautā viltus pravieši, kā arī jums būs mācītāji meļi, kuri ienesīs kaitīgas maldu mācības, noliegdami Kungu, kas viņus atpirka, tā sagatavodami sev drīzu pazušanu.</verse>
        <verse osisID='2Pet.2.2'>Un daudzi sekos viņu baudu dzīvei, un viņi zaimos patiesības ceļu.</verse>
        <verse osisID='2Pet.2.3'>Un mantkārībā viņi izmantos jūs ar izdomātiem vārdiem: jau sen nekavējas viņu notiesāšana, un viņu bojā eja nesnauž.</verse>
        <verse osisID='2Pet.2.4'>Jo arī eņģeļus, kas apgrēkojās, Dievs nesaudzēja, bet, elles tumsības saitēm saistītus, nogrūda bezdibenī ciešanās, lai glabātu viņus tiesai.</verse>
        <verse osisID='2Pet.2.5'>Un Viņš nesaudzēja seno pasauli, sūtīdams plūdus bezdievīgajai pasaulei, bet saudzēja taisnības sludinātāju Noasu kā astoto.</verse>
        <verse osisID='2Pet.2.6'>Un tāpat nosodīja sodomiešu un gomoriešu pilsētas, pārvērsdams tās pelnos un iznīcinādams, rādot biedinājumu visiem, kas bezdievīgi dzīvos.</verse>
        <verse osisID='2Pet.2.7'>Viņš izglāba taisnīgo Latu, ko nomāca bezdievju varmācība un viņu netiklā dzīve,</verse>
        <verse osisID='2Pet.2.8'>Jo, visu to redzēdams un dzirdēdams, viņš palika taisnīgs, lai gan viņš dzīvoja pie tiem, kuri diendienā mocīja ļauniem darbiem viņa taisnīgo dvēseli.</verse>
        <verse osisID='2Pet.2.9'>Kungs prot izglābt dievbijīgos no kārdinājuma, bet netaisnos paturēt mokām tiesas dienai,</verse>
        <verse osisID='2Pet.2.10'>Bet it sevišķi tos, kas seko nešķīstajām miesas kārībām un nicina augstāko varu, pārdroši un patmīlīgi nebaidīdamies radīt šķelšanos un zaimot,</verse>
        <verse osisID='2Pet.2.11'>Kaut gan eņģeļi, kas stiprumā un spēkā lielāki, netiesā viens otru zaimiem,</verse>
        <verse osisID='2Pet.2.12'>Jo tie zaimo to, ko nepazīst un savā samaitāšanā iet bojā kā neprātīgi dzīvnieki, kas pēc dabas paredzēti sagūstīšanai un nonāvēšanai.</verse>
        <verse osisID='2Pet.2.13'>Tie saņem netaisnības algu; dienas uzdzīvi viņi uzskata par prieku; tie ir netīrumu un kauna traipi, kas savās dzīrēs dzīro kopā ar jums.</verse>
        <verse osisID='2Pet.2.14'>Viņu acis pildītas laulības pārkāpšanām, nepiepildāmiem grēkiem. Viņi vilina svārstīgas dvēseles. Viņu sirdis vingrinātas mantkārībā; tie ir lāsta bērni.</verse>
        <verse osisID='2Pet.2.15'>Viņi maldījās, atstādami taisno ceļu, un sekoja Balaama, Bosora dēla, ceļam, kas mīlēja netaisnības algu,</verse>
        <verse osisID='2Pet.2.16'>Bet saņēma pamācību par savu ārprātu: mēms nastu nesējs lops, runādams cilvēka valodā, aizkavēja pravieša neprātību.</verse>
        <verse osisID='2Pet.2.17'>Tie ir bezūdens avoti, vētras dzenāti mākoņi, kam nolemta visdrūmākā tumsība.</verse>
        <verse osisID='2Pet.2.18'>Jo, runādami lepnus, tukšus vārdus, tie vilina miesas kārībās un netiklās baudās tos, kas tikko izbēguši no maldu ceļu gājējiem,</verse>
        <verse osisID='2Pet.2.19'>Apsolīdami tiem brīvību, būdami paši samaitāšanas vergi, jo kura kāds uzvarēts, tā vergs viņš ir.</verse>
        <verse osisID='2Pet.2.20'>Jo ja tie, kas mūsu Kunga un Pestītāja Jēzus Kristus atzīšanā izbēguši no pasaules gānekļiem, bet tanīs atkal iepīti, tiek uzvarēti, tad pēdējo gals ir ļaunāks nekā sākums.</verse>
        <verse osisID='2Pet.2.21'>Tiem būtu labāk, ja tie nebūtu pazinuši patiesības ceļu, nekā, to pazīstot, novērsties no viņiem dotā svētā baušļa.</verse>
        <verse osisID='2Pet.2.22'>Bet viņiem noticis, kā saka patiess sakāmvārds: Suns atgriežas pie sava vēmekļa, un mazgāta cūka atkal vārtās dubļos.</verse>
      </chapter>
      <chapter osisID='2Pet.3'>
        <verse osisID='2Pet.3.1'>Lūk, vismīļie, šī jau ir otrā vēstule, ko es jums rakstu, lai ar atgādinājumiem uzturētu jūsu skaidro prātu modru,</verse>
        <verse osisID='2Pet.3.2'>Lai jūs atcerētos svēto praviešu vārdus, kurus iepriekš minēju, un savu apustuļu pasludinātos Kunga Pestītāja likumus.</verse>
        <verse osisID='2Pet.3.3'>Vispirms ziniet, ka pēdējās dienās maldināšanai nāks izsmējēji, kuri dzīvos paši savās kārībās,</verse>
        <verse osisID='2Pet.3.4'>Sacīdami: Kur ir Viņa solījums un atnākšana? Jo no tā laika, kad tēvi nomira, viss paliek tā, kā bija no radīšanas sākuma.</verse>
        <verse osisID='2Pet.3.5'>Jo viņi ar nolūku sev slēpj to, ka debesis un zeme jau sen ir cēlušās Dieva vārda spēkā no ūdens un ar ūdeni,</verse>
        <verse osisID='2Pet.3.6'>Kurā arī toreizējā pasaule gāja bojā ūdens plūdos.</verse>
        <verse osisID='2Pet.3.7'>Bet tagadējās debesis un zemi glabā un uztur tas pats vārds ugunij, tiesas dienai un bezdievīgo cilvēku pazušanai.</verse>
        <verse osisID='2Pet.3.8'>Bet tomēr viens, vismīļie, lai nebūtu jums noslēpts, ka viena diena Kungam ir kā tūkstoš gadi un tūkstoš gadi kā viena diena.</verse>
        <verse osisID='2Pet.3.9'>Kungs nevilcināsies savā solījumā, kā tas dažiem šķiet, bet jūsu dēļ ir pacietīgs, negribēdams, ka kāds pazustu, bet lai visi atgrieztos un gandarītu.</verse>
        <verse osisID='2Pet.3.10'>Bet Kunga diena atnāks kā zaglis; tad debesis ar lielu troksni zudīs, pamatvielas karstumā izirs, bet zeme un viss, kas uz tās ražots, sadegs.</verse>
        <verse osisID='2Pet.3.11'>Kad viss tas tā iznīks, kādiem tad jums jābūt svētā dzīvē un dievbijībā,</verse>
        <verse osisID='2Pet.3.12'>Gaidot un steidzoties pretim Kunga dienas atnākšanai? Viņa dēļ debesis degdamas izirs, un pamatvielas uguns karstumā izkusīs.</verse>
        <verse osisID='2Pet.3.13'>Tomēr mēs saskaņā ar Viņa apsolījumiem gaidām jaunas debesis un jaunu zemi, kurās mājos taisnība.</verse>
        <verse osisID='2Pet.3.14'>Tādēļ, vismīļie, to gaidīdami, centieties, ka Viņš jūs atrastu mierā, nevainīgus un neaptraipītus!</verse>
        <verse osisID='2Pet.3.15'>Un uzskatiet mūsu Kunga pacietību kā glābšanu, kā arī mūsu mīļais brālis Pāvils jums rakstījis saskaņā ar viņam doto gudrību,</verse>
        <verse osisID='2Pet.3.16'>Kā viņš runā par to savās vēstulēs, no kurām dažas grūti saprotamas, kuras, kā arī citus Rakstus nemācītie un nenostiprinātie sagroza sev par pazušanu.</verse>
        <verse osisID='2Pet.3.17'>Tagad, brāļi, to jau zinādami, sargieties, ka nezaudējiet, neprātīgo maldu līdzaizrauti, savu stiprumu!</verse>
        <verse osisID='2Pet.3.18'>Bet audziet mūsu Kunga un Pestītāja Jēzus Kristus žēlastībā un atzīšanā! Viņam lai ir gods tagad un līdz mūžības dienai! Amen!</verse>
      </chapter>
    </div>
    <div type='book' osisID='1John'>
      <chapter osisID='1John.1'>
        <verse osisID='1John.1.1'>Kas bija no sākuma, ko dzirdējām, ko savām acīm redzējām, ko skatījām un savām rokām taustījām, dzīvības Vārdu,</verse>
        <verse osisID='1John.1.2'>- Un dzīvība parādījās, un mēs redzējām, un apliecinām, un pasludinām jums mūžīgo dzīvību, kas bija pie Tēva un mums parādījās, -</verse>
        <verse osisID='1John.1.3'>Ko redzējām un dzirdējām, to pasludinām jums, lai arī jums būtu sadraudzība ar mums, un mūsu sadraudzība ar Tēvu un ar Viņa Dēlu Jēzu Kristu.</verse>
        <verse osisID='1John.1.4'>To mēs rakstām jums, lai jūs priecātos un jūsu prieks būtu pilnīgs.</verse>
        <verse osisID='1John.1.5'>Šis ir vēstījums, kuru no Viņa dzirdējām un pasludinām jums, jo Dievs ir gaisma, un Viņā nav nekādas tumsības.</verse>
        <verse osisID='1John.1.6'>Ja mēs sakām, ka mums sadraudzība ar Viņu, bet staigājam tumsībā, tad melojam un nedarām patiesību.</verse>
        <verse osisID='1John.1.7'>Bet ja mēs staigājam gaismā, tā kā Viņš ir gaismā, tad mums ir sadraudzība savā starpā, un Viņa Dēla Jēzus Kristus asinis šķīstī mūs no katra grēka.</verse>
        <verse osisID='1John.1.8'>Ja mēs sakām, ka mums nav grēka, tad mēs sevi piekrāpjam, un mūsos nav patiesības.</verse>
        <verse osisID='1John.1.9'>Ja atzīstamies savos grēkos, tad Viņš, būdams uzticīgs un taisnīgs, mums piedod mūsu grēkus un šķīstī mūs no katras netaisnības.</verse>
        <verse osisID='1John.1.10'>Ja mēs sakām, ka neesam grēkojuši, tad darām Viņu par meli, un Viņa nav mūsos.</verse>
      </chapter>
      <chapter osisID='1John.2'>
        <verse osisID='1John.2.1'>Mani bērniņi, šo es jums rakstu, lai jūs negrēkotu. Bet ja nu kāds grēkojis, tad mums taisnīgais Jēzus Kristus ir aizstāvis pie Tēva.</verse>
        <verse osisID='1John.2.2'>Viņš ir mūsu grēku izlīdzināšana: ne tikai mūsu vien, bet arī visas pasaules.</verse>
        <verse osisID='1John.2.3'>No tā mēs zinam, ka Viņu esam pazinuši, ja izpildam Viņa baušļus.</verse>
        <verse osisID='1John.2.4'>Ja kas saka, ka Viņu pazīst, bet nepilda Viņa baušļus, tas ir melis, un viņā nav patiesības.</verse>
        <verse osisID='1John.2.5'>Bet kas Viņa vārdu ievēro, tanī patiesi Dieva mīlestība ir pilnīga; un no tā mēs zinām, ka esam Viņā.</verse>
        <verse osisID='1John.2.6'>Kas saka, ka Viņā paliek, tam pienākas tā rīkoties, kā Viņš darījis.</verse>
        <verse osisID='1John.2.7'>Mīļie, ne jaunu bausli es jums rakstu, bet veco bausli, kas bija jums no sākuma. Šis vecais bauslis ir tas vārds, ko dzirdējāt.</verse>
        <verse osisID='1John.2.8'>Un es rakstu jums atkal jaunu bausli, kas patiess Viņā un jūsos, jo tumsība pagājusi un patiesā gaisma jau spīd.</verse>
        <verse osisID='1John.2.9'>Kas saka, ka viņš ir gaismā, un ienīst savu brāli, tas vēl aizvien ir tumsībā.</verse>
        <verse osisID='1John.2.10'>Kas savu brāli mīl, paliek gaismā, un viņā nav piedauzības.</verse>
        <verse osisID='1John.2.11'>Bet kas savu brāli ienīst, tas atrodas tumsībā un staigā tumsībā, un nezina, kurp tas iet, jo tumsa darījusi aklas viņa acis.</verse>
        <verse osisID='1John.2.12'>Es rakstu jums, bērniņi, jo grēki jums viņa vārda dēļ tiek piedoti.</verse>
        <verse osisID='1John.2.13'>Es rakstu jums, tēvi, jo jūs pazināt Viņu, kas ir no sākuma. Es rakstu jums, jaunekļi, jo jūs uzvarējāt ļauno.</verse>
        <verse osisID='1John.2.14'>Es rakstu jums, bērni, jo jūs pazināt Tēvu. Es rakstu jums, jaunieši, jo jūs esat stipri, un Dieva vārds paliek jūsos, un jūs ļauno uzvarējāt.</verse>
        <verse osisID='1John.2.15'>Nemīliet pasauli, nedz arī to, kas ir pasaulē! Ja kāds mīl pasauli, tad viņā nav Tēva mīlestības.</verse>
        <verse osisID='1John.2.16'>Jo viss, kas pasaulē, ir miesas kārība un acu kārība, un dzīves lepnība, kas nav no Tēva, bet no pasaules.</verse>
        <verse osisID='1John.2.17'>Un pasaule un viņas kārība pāriet, bet kas izpilda Dieva gribu, paliek mūžīgi.</verse>
        <verse osisID='1John.2.18'>Bērniņi, ir pēdējā stunda! Un nāk, kā jūs dzirdējāt, antikrists; un tagad jau daudzi antikristi radušies; no tā mēs zinām, ka ir pēdējā stunda.</verse>
        <verse osisID='1John.2.19'>No mums viņi izgājuši, bet viņi nebija mūsējie, jo, ja tie būtu mūsējie, tie paliktu ar mums. Viņi jāatklāj, ka tie visi nav mūsējie.</verse>
        <verse osisID='1John.2.20'>Bet jums ir Svētā svaidīšana, un jūs zinat visu.</verse>
        <verse osisID='1John.2.21'>Es nerakstīju jums kā patiesības nezinātājiem, bet kā tās pazinējiem, jo nekādi meli nav no patiesības.</verse>
        <verse osisID='1John.2.22'>Kas gan ir melis, ja ne tas, kas noliedz, ka Jēzus ir Kristus? Tas ir antikrists, kas noliedz Tēvu un Dēlu.</verse>
        <verse osisID='1John.2.23'>Katram, kas noliedz Dēlu, nav Tēva. Kas apliecina Dēlu, tam ir arī Tēvs.</verse>
        <verse osisID='1John.2.24'>Ko jūs dzirdējāt no sākuma, lai paliek jūsos. Ja jūsos paliks tas, ko dzirdējāt no sākuma, tad arī jūs paliksiet Dēlā un Tēvā.</verse>
        <verse osisID='1John.2.25'>Šis ir tas apsolījums, ko Viņš mums solījis,  mūžīgā dzīve.</verse>
        <verse osisID='1John.2.26'>To es jums uzrakstīju par tiem, kas jūs maldina.</verse>
        <verse osisID='1John.2.27'>Un jums lai paliek tas svaidījums, ko no Viņa saņēmāt. Un jums nevajag, lai jūs kāds mācītu; bet ka Viņa svaidījums māca jums visu, tas ir patiesi un nav meli. Un kā Viņš jūs mācījis, tā palieciet Viņā!</verse>
        <verse osisID='1John.2.28'>Un tagad, bērniņi, palieciet Viņā, lai, kad Viņš parādīsies, mums būtu paļāvība un, Viņam atnākot, mēs netiktu no Viņa apkaunoti.</verse>
        <verse osisID='1John.2.29'>Ja jūs ziniet, ka Viņš ir taisnīgs, tad zinat arī, ka ikviens, kas dara taisnību, no Viņa ir dzimis.</verse>
      </chapter>
      <chapter osisID='1John.3'>
        <verse osisID='1John.3.1'>Redziet, kādu mīlestību Tēvs mums dāvājis, lai mēs sauktos un būtu Dieva bērni! Tāpēc pasaule mūs nepazīst, jo tā nav Viņu pazinusi.</verse>
        <verse osisID='1John.3.2'>Mīļie, tagad mēs esam Dieva bērni. Un vēl nav atklājies, kas mēs būsim. Mēs tikai zinām, ka tad, kad Viņš parādīsies, mēs būsim Viņam līdzīgi, jo mēs redzēsim Viņu tādu, kāds Viņš ir.</verse>
        <verse osisID='1John.3.3'>Un katrs, kam ir šī cerība uz Viņu, svētdara sevi, kā arī Viņš ir svēts.</verse>
        <verse osisID='1John.3.4'>Katrs, kas grēko, dara arī netaisnību; arī grēks ir netaisnība.</verse>
        <verse osisID='1John.3.5'>Un jūs zināt, ka Viņš parādījies, lai gandarītu par mūsu grēkiem, un Viņā grēka nav.</verse>
        <verse osisID='1John.3.6'>Katrs, kas paliek Viņā, negrēko; un katrs, kas grēko, nav Viņu redzējis, nav arī Viņu pazinis.</verse>
        <verse osisID='1John.3.7'>Bērniņi, lai neviens jūs nemaldina! Kas dara taisnību, tas ir taisnīgs, tāpat kā Viņš ir taisnīgs.</verse>
        <verse osisID='1John.3.8'>Kas grēko, tas ir no velna, jo velns grēko no sākuma. Tamdēļ Dieva Dēls atnāca, lai Viņš sagrautu velna darbus.</verse>
        <verse osisID='1John.3.9'>Katrs, kas no Dieva dzimis, nedara grēku, jo Viņa sēkla paliek tanī; un tas nevar grēkot, jo no Dieva dzimis.</verse>
        <verse osisID='1John.3.10'>Dieva bērnus un sātana bērnus var pazīt tā: ikkatrs, kas nav taisnīgs, nav no Dieva, tāpat arī tas, kas nemīl savu brāli.</verse>
        <verse osisID='1John.3.11'>Jo šis ir tas vēstījums, ko dzirdējāt no sākuma, lai jūs viens otru mīlētu.</verse>
        <verse osisID='1John.3.12'>Ne tā kā Kains, kas bija no ļaunā un nonāvēja savu brāli. Un kādēļ viņš to nonāvēja? Tādēļ, ka viņa darbi bija ļauni, bet viņa brāļa  taisnīgi.</verse>
        <verse osisID='1John.3.13'>Nebrīnieties, brāļi, ja pasaule jūs ienīst!</verse>
        <verse osisID='1John.3.14'>Mēs zinām, ka esam pārnesti no nāves dzīvībā, jo mēs mīlam brāļus. Kas nemīl, paliek nāvē.</verse>
        <verse osisID='1John.3.15'>Katrs, kas savu brāli ienīst, ir slepkava; un jūs zināt, ka nevienā slepkavā nav mūžīgās dzīvības, kas paliktu viņā.</verse>
        <verse osisID='1John.3.16'>No tā mēs pazinām Dieva mīlestību, ka Viņš par mums atdeva savu dzīvību; tā arī mums pienākas savu dzīvību atdot par brāļiem.</verse>
        <verse osisID='1John.3.17'>Kam būtu šīs pasaules manta un viņš redzētu savu brāli trūkumā, bet noslēgtu tam savu sirdi, kā gan Dieva mīlestība paliktu viņā?</verse>
        <verse osisID='1John.3.18'>Mani bērniņi, nemīlēsim vārdos, ne ar mēli, bet darbos un patiesībā!</verse>
        <verse osisID='1John.3.19'>No tā mēs zinām, ka esam no patiesības, un Viņa priekšā varam mierināt savas sirdis.</verse>
        <verse osisID='1John.3.20'>Ja mūsu sirds pārmet mums, Dievs ir lielāks nekā mūsu sirds, un zina visu.</verse>
        <verse osisID='1John.3.21'>Mīļie, ja mūsu sirds nepārmet, tad mums ir paļāvība uz Dievu.</verse>
        <verse osisID='1John.3.22'>Un visu, ko mēs lūgsim, to saņemsim no Viņa, jo mēs izpildām Viņa baušļus un darām to, kas Viņam patīkams.</verse>
        <verse osisID='1John.3.23'>Un šis ir Viņa bauslis, lai mēs ticētu Viņa Dēla Jēzus Kristus vārdam un mīlētu viens otru, kā Viņš mums pavēlējis.</verse>
        <verse osisID='1John.3.24'>Un kas Viņa baušļus izpilda, tas paliek Viņā, un Viņš tanī; un ka Viņš mūsos paliek, to zinām no tā Gara, ko Viņš mums devis.</verse>
      </chapter>
      <chapter osisID='1John.4'>
        <verse osisID='1John.4.1'>Mīļie, neticiet katram garam, bet pārbaudiet garus, vai tie ir no Dieva, jo daudzi viltus pravieši izgājuši pasaulē.</verse>
        <verse osisID='1John.4.2'>Dieva garu pazīstiet no tā: katrs gars, kas apliecina, ka Jēzus Kristus ir atnācis miesā, ir no Dieva.</verse>
        <verse osisID='1John.4.3'>Katrs gars, kas noliedz Jēzu, nav no Dieva; tas ir antikrists, par kuru dzirdējāt, ka viņš nāk un tagad jau ir pasaulē.</verse>
        <verse osisID='1John.4.4'>Bērniņi, jūs to uzvarējāt, jūs esat no Dieva, jo Tas, kas jūsos, ir lielāks nekā tas, kas pasaulē.</verse>
        <verse osisID='1John.4.5'>Tie ir no pasaules, tāpēc viņi runā par pasauli, un pasaule klausās viņos.</verse>
        <verse osisID='1John.4.6'>Mēs esam no Dieva. Kas pazīst Dievu, tas mūs uzklausa; kas nav no Dieva, tas mūs neklausa. No tā pazīstam patiesības Garu un maldu garu.</verse>
        <verse osisID='1John.4.7'>Mīļie, mīlēsim viens otru, jo mīlestība ir no Dieva! Katrs, kas mīl, dzimis no Dieva un pazīst Dievu.</verse>
        <verse osisID='1John.4.8'>Kas nemīl, tas nav Dievu pazinis, jo Dievs ir mīlestība.</verse>
        <verse osisID='1John.4.9'>Tanī atklājas Dieva mīlestība mūsos, ka Dievs atsūtīja savu vienpiedzimušo Dēlu pasaulē, lai mēs dzīvotu caur Viņu.</verse>
        <verse osisID='1John.4.10'>Tanī pastāv mīlestība, ka nevis mēs esam mīlējuši Dievu, bet gan Viņš mūs pirmāk mīlēja un sūtīja savu Dēlu gandarīšanai par mūsu grēkiem.</verse>
        <verse osisID='1John.4.11'>Mīļie, ja Dievs mūs tā mīlējis, tad arī mums vajag vienam otru mīlēt!</verse>
        <verse osisID='1John.4.12'>Dievu neviens nekad nav redzējis. Ja mēs mīlam viens otru, tad Dievs paliek mūsos un Viņa mīlestība mūsos ir pilnīga.</verse>
        <verse osisID='1John.4.13'>No tā mēs pazīstam, ka mēs paliekam Viņā un Viņš mūsos, ka Viņš mums devis no sava Gara.</verse>
        <verse osisID='1John.4.14'>Arī mēs redzējām un apliecinām, ka Tēvs ir sūtījis savu Dēlu, pasaules Pestītāju.</verse>
        <verse osisID='1John.4.15'>Kas apliecina, ka Jēzus ir Dieva Dēls, tanī paliek Dievs un viņš Dievā.</verse>
        <verse osisID='1John.4.16'>Un mēs pazinām un ticējām tai mīlestībai, kas Dievam ir uz mums. Dievs ir mīlestība, un, kas paliek mīlestībā, tas paliek Dievā un Dievs viņā.</verse>
        <verse osisID='1John.4.17'>Ar to Dieva mīlestība kļuvusi pie mums pilnīga, ka mums ir paļāvība tiesas dienā, jo tāpat kā Viņš ir, arī mēs esam šinī pasaulē.</verse>
        <verse osisID='1John.4.18'>Mīlestībā nav baiļu, bet pilnīga mīlestība aizdzen bailes, jo bailes rada mokas; kas bīstas, tas nav pilnīgs mīlestībā.</verse>
        <verse osisID='1John.4.19'>Tātad mīlēsim Dievu, jo Dievs pirmāk mūs mīlējis.</verse>
        <verse osisID='1John.4.20'>Ja kāds saka: Es mīlu Dievu un ienīstu savu brāli, tas ir melis. Jo kā tas, kas nemīl savu brāli, ko viņš redz, var mīlēt Dievu, ko neredz?</verse>
        <verse osisID='1John.4.21'>Un mums no Dieva šis bauslis: kas mīl Dievu, tas lai mīl arī savu brāli!</verse>
      </chapter>
      <chapter osisID='1John.5'>
        <verse osisID='1John.5.1'>Katrs, kas tic, ka Jēzus ir Kristus, ir no Dieva dzimis. Un katrs, kas mīl To, kas Viņu dzemdinājis, mīl arī To, kas no Viņa dzimis.</verse>
        <verse osisID='1John.5.2'>No tā mēs zinām, ka mēs Dieva bērnus mīlam, ja mīlam Dievu un izpildām Viņa baušļus.</verse>
        <verse osisID='1John.5.3'>Jo šī ir Dieva mīlestība, ka izpildām Viņa baušļus, un Viņa baušļi nav grūti.</verse>
        <verse osisID='1John.5.4'>Jo viss, kas dzimis no Dieva, uzvar pasauli; un mūsu ticība ir tā uzvara, kas uzvar pasauli.</verse>
        <verse osisID='1John.5.5'>Kas ir tas, kas pasauli uzvar, ja ne tas, kas tic, ka Jēzus ir Dieva Dēls?</verse>
        <verse osisID='1John.5.6'>Viņš ir tas, kas nācis caur ūdeni un asinīm. Jēzus Kristus: ne ūdenī vien, bet ūdenī un asinīs. Un Gars ir tas, kas liecina, ka Kristus ir patiesība.</verse>
        <verse osisID='1John.5.7'>Jo trīs ir, kas dod liecību debesīs: Tēvs, Vārds un Svētais Gars; un šie trīs ir viens.</verse>
        <verse osisID='1John.5.8'>Un trīs ir, kas dod liecību virs zemes: Gars, ūdens un asinis; un šie trīs ir viens.</verse>
        <verse osisID='1John.5.9'>Ja mēs pieņemam cilvēku liecību, Dieva liecība ir lielāka: jo šī ir Dieva liecība, kas lielāka, ka Viņš liecinājis par savu Dēlu.</verse>
        <verse osisID='1John.5.10'>Kas tic uz Dieva Dēlu, tam ir Dieva liecība sevī. Kas netic Dēlam, tas dara Viņu par meli, tāpēc ka tas netic liecībai, ko Dievs liecinājis par savu Dēlu.</verse>
        <verse osisID='1John.5.11'>Un šī ir tā liecība, ka Dievs mums devis mūžīgo dzīvi, un šī dzīve ir Viņa Dēlā.</verse>
        <verse osisID='1John.5.12'>Kam Dēls ir, tam ir dzīvība; kam Dēla nav, tam dzīvības nav.</verse>
        <verse osisID='1John.5.13'>To es rakstu jums, kas ticat Dieva Dēla vārdam, lai jūs zinātu, ka jums ir mūžīgā dzīve.</verse>
        <verse osisID='1John.5.14'>Un šī paļāvība mums ir uz Viņu, ka Viņš klausa mūs, ja mēs ko lūdzam saskaņā ar Viņa gribu.</verse>
        <verse osisID='1John.5.15'>Un mēs zinām, ka Viņš uzklausa, ko vien mēs lūdzam; arī zinām, ka visu, ko no Viņa lūdzam, saņemam.</verse>
        <verse osisID='1John.5.16'>Ja kāds zina savu brāli grēkojam, kas nebūtu nāves grēks, tas lai aizlūdz, un tam, kas negrēko nāvīgi, tiks dota dzīvība. Bet ir nāves grēks, par to es nesaku, lai kāds aizlūdz.</verse>
        <verse osisID='1John.5.17'>Katra netaisnība ir grēks, un ir nāvīgs grēks.</verse>
        <verse osisID='1John.5.18'>Mēs zinām, ka katrs, kas no Dieva dzimis, negrēko, jo dzimšana no Dieva pasargā viņu, un ļaunais viņu neskar.</verse>
        <verse osisID='1John.5.19'>Mēs zinām, ka esam no Dieva, bet visa pasaule atrodas ļaunumā.</verse>
        <verse osisID='1John.5.20'>Un mēs zinām, ka Dieva Dēls ir atnācis un mums tādu saprašanu devis, ka mēs pazīstam īsto Dievu un esam Viņa patiesajā Dēlā. Šis ir patiesais Dievs un mūžīgā dzīvība.</verse>
        <verse osisID='1John.5.21'>Bērniņi, sargieties no elkiem! Amen.</verse>
      </chapter>
    </div>
    <div type='book' osisID='2John'>
      <chapter osisID='2John.1'>
        <verse osisID='2John.1.1'>Vecākais izredzētajai kundzei un viņas bērniem, kurus es patiesi mīlu, un ne tikai es, bet arī visi, kas atzinuši patiesību </verse>
        <verse osisID='2John.1.2'>Patiesības dēļ, kas paliek mūsos un būs ar mums mūžīgi.</verse>
        <verse osisID='2John.1.3'>Lai ir ar jums žēlastība, žēlsirdība, miers no Dieva Tēva, un no Jēzus Kristus, Tēva Dēla, patiesībā un mīlestībā!</verse>
        <verse osisID='2John.1.4'>Es ļoti priecājos, ka esmu atradis starp taviem bērniem tādus, kas staigā patiesībā saskaņā ar pavēli, ko saņēmām no Tēva.</verse>
        <verse osisID='2John.1.5'>Un tagad es tevi lūdzu, kundze, ne tā kā jaunu bausli tev rakstīdams, bet to, kas mums bija no sākuma, lai mēs viens otru mīlētu.</verse>
        <verse osisID='2John.1.6'>Un šī ir mīlestība, lai mēs dzīvotu saskaņā ar Viņa baušļiem. Jo šis ir bauslis, lai jūs tanī dzīvotu, kā jūs no sākuma dzirdējāt.</verse>
        <verse osisID='2John.1.7'>Jo daudzi maldināti izgājuši pasaulē, kas neatzīst, ka Jēzus Kristus atnācis miesā; tāds ir maldinātājs un antikrists.</verse>
        <verse osisID='2John.1.8'>Pielūkojiet paši sevi, lai jūs nepazaudētu to, par ko pūlējāties, bet lai saņemtu pilnu algu!</verse>
        <verse osisID='2John.1.9'>Katram, kas aiziet un nepaliek Kristus mācībā, nav Dieva; kas paliek šinī mācībā, tam ir Tēvs un Dēls.</verse>
        <verse osisID='2John.1.10'>Ja kas nāk pie jums un nesludina šo mācību, tādu neuzņemiet savās mājās un nesveiciniet viņu.</verse>
        <verse osisID='2John.1.11'>Jo tas, kas viņu sveicina, piedalās tā ļaunajos darbos.</verse>
        <verse osisID='2John.1.12'>Man būtu jums daudz kas rakstāms, bet es negribu uz papīra un ar tinti, jo es ceru būt pie jums un parunāt no mutes mutē, lai jūsu prieks būtu pilnīgs.</verse>
        <verse osisID='2John.1.13'>Tevi sveicina tavas izredzētās māsas bērni.</verse>
      </chapter>
    </div>
    <div type='book' osisID='3John'>
      <chapter osisID='3John.1'>
        <verse osisID='3John.1.1'>Vecākais vismīļajam Gajam, ko es mīlu patiesībā.</verse>
        <verse osisID='3John.1.2'>Vismīļais, es lūdzu Dievu, lai tev visās lietās labi klātos un tu būtu vesels tā, kā tavai dvēselei jau labi klājas.</verse>
        <verse osisID='3John.1.3'>Es ļoti priecājos, kad atnāca brāļi un apliecināja tavu patiesību, ka tu jau staigā patiesībā.</verse>
        <verse osisID='3John.1.4'>Man nav lielāka prieka, ja dzirdu, ka mani bērni dzīvo patiesībā.</verse>
        <verse osisID='3John.1.5'>Vismīļais, visu, ko tu dari brāļiem, tu dari uzticīgi, tāpat arī svešiniekiem;</verse>
        <verse osisID='3John.1.6'>Tie devuši liecību par tavu mīlestību draudzes priekšā. Viņus tu, labi darīdams, novadīsi, kā tas cienīgi Dieva priekšā.</verse>
        <verse osisID='3John.1.7'>Jo Viņa vārda dēļ tie izgājuši, neņemdami neko no pagāniem.</verse>
        <verse osisID='3John.1.8'>Tātad mums pienākas tādus uzņemt, lai mēs kļūtu patiesības līdzstrādnieki.</verse>
        <verse osisID='3John.1.9'>Es varbūt būtu draudzei rakstījis, bet Diotrefs, kas mīl būt pirmais starp viņiem, mūs neuzņem.</verse>
        <verse osisID='3John.1.10'>Tāpēc, ja es nākšu, atgādināšu viņa darbus, kādus viņš dara, ļaunprātīgi mūs aprunādams; un ar to viņam vēl nepietiek: viņš pats neuzņem brāļus un aizliedz to darīt tiem, kas tos grib uzņemt, un izstumj tos no draudzes.</verse>
        <verse osisID='3John.1.11'>Vismīļais, neseko ļaunajam, bet labajam! Kas dara labu, tas no Dieva; kas dara ļaunu, Dieva neredz.</verse>
        <verse osisID='3John.1.12'>Dēmētrijam par labu liecinājuši visi, arī pati patiesība, bet arī mēs domājam liecību, un tu zini, ka mūsu liecība ir patiesa.</verse>
        <verse osisID='3John.1.13'>Man būtu daudz kas tev rakstāms, bet es negribu tev rakstīt ar tinti un spalvu.</verse>
        <verse osisID='3John.1.14'>Bet es ceru drīzumā tevi redzēt; un tad mēs runāsim no mutes mutē. Miers ar tevi! Draugi tevi sveicina. Sveicini draugus katru atsevišķi!</verse>
      </chapter>
    </div>
    <div type='book' osisID='Jude'>
      <chapter osisID='Jude.1'>
        <verse osisID='Jude.1.1'>Jūda, Jēzus Kristus kalps un Jēkaba brālis, Dieva Tēva mīlētajiem, Jēzū Kristū pasargātajiem un aicinātajiem:</verse>
        <verse osisID='Jude.1.2'>Žēlsirdība un miers, un mīlestība lai jums bagātīgi!</verse>
        <verse osisID='Jude.1.3'>Vismīļie, tā kā man ļoti rūpēja jums rakstīt par jūsu kopējo pestīšanu, es atzinu kā nepieciešamību jums rakstīt, pamudinādams cīnīties par ticību, kas svētiem reiz uzticēta.</verse>
        <verse osisID='Jude.1.4'>Jo iezagušies zināmi ļaudis (par kuriem jau iepriekš ir rakstīts šāds lēmums), bezdievji, kas mūsu Dieva žēlastību izmanto palaidnībai un noliedz vienīgo Valdnieku un Kungu Jēzu Kristu.</verse>
        <verse osisID='Jude.1.5'>Bet es jums, kas visu gan zināt, gribu atgādināt, ka Kungs gan izglāba tautu no Ēģiptes zemes, bet pēc tam iznīcināja tos, kas neticēja.</verse>
        <verse osisID='Jude.1.6'>Un eņģeļus, kas savu augsto stāvokli nepasargāja, bet atstāja savu mājokli, Viņš patur mūžīgās saitēs saistītus, ieslēgtus tumsā lielās dienas tiesai.</verse>
        <verse osisID='Jude.1.7'>Kā Sodoma, Gomora un apkārtējās pilsētas, kas līdzīgi šīm nodevās netiklībai un padevās pretdabīgām miesas kārībām, ir kļuvušas par piemēru, izciezdamas mūžīgās uguns sodu,</verse>
        <verse osisID='Jude.1.8'>Tāpat arī šie apgāna miesu, nicina augstāko Valdnieku, zaimo majestāti.</verse>
        <verse osisID='Jude.1.9'>Kad erceņģelis Miķelis Mozus miesas dēļ strīdējās un cīnījās ar velnu, tas neuzdrošinājās par viņu teikt lāstu spriedumu, bet sacīja: Kungs lai tev pavēl!</verse>
        <verse osisID='Jude.1.10'>Bet šie zaimo visu, ko nesaprot, turpretim visu, ko tie izprot dabīgi, līdzīgi neprātīgajiem dzīvniekiem, tas kļūst viņiem par samaitāšanu.</verse>
        <verse osisID='Jude.1.11'>Bēdas viņiem, jo tie aizgājuši Kaina ceļu, peļņas dēļ padevušies Balaama maldiem un gāja bojā, pretodamies kā Kore.</verse>
        <verse osisID='Jude.1.12'>Tie ir kā kauna traipi savos mielastos, kas paši, sevi barodami, bez kauna dzīro. Tie ir kā vēja dzenāti bezūdens mākoņi, koki, kas rudenī bez augļiem, divkārt miruši, izrauti ar saknēm,</verse>
        <verse osisID='Jude.1.13'>Trakojošas jūras bangas, kas izgāž putās savu kaunu, nomaldījušās zvaigznes, kam mūžīgi paredzēta tumsības vētra.</verse>
        <verse osisID='Jude.1.14'>Par šiem pravietojis arī Henohs, septītais pēc Ādama, sacīdams: Lūk, Kungs nāks kopā ar tūkstošiem savu svēto</verse>
        <verse osisID='Jude.1.15'>Tiesāt visus un sodīt visus bezdievjus visu viņu bezdievīgo darbu dēļ, ko tie bezdievīgi darījuši, un visu zaimu dēļ, ko bezdievīgie grēcinieki runājuši pret Dievu.</verse>
        <verse osisID='Jude.1.16'>Tie ir kurnētāji, kas sūdzas par savu likteni un dzīvo savās kārībās. To mute runā augstprātību, glaimojot cilvēkiem sava labuma dēļ.</verse>
        <verse osisID='Jude.1.17'>Bet jūs, vismīļie, atcerieties vārdus, ko jums mūsu Kunga Jēzus Kristus apustuļi iepriekš sacījuši!</verse>
        <verse osisID='Jude.1.18'>Viņi jums sacīja, ka pēdējā laikā nāks smējēji, kas dzīvos paši savās bezdievīgajās kārībās.</verse>
        <verse osisID='Jude.1.19'>Tie rada šķelšanos, tie ir dzīvnieciski; gara viņiem nav.</verse>
        <verse osisID='Jude.1.20'>Bet jūs, vismīļie, stiprinieties savā vissvētajā ticībā un lūdziet Dievu Svētajā Garā!</verse>
        <verse osisID='Jude.1.21'>Pasargiet sevi Dieva mīlestībā, gaidīdami mūsu Kunga Jēzus Kristus žēlsirdību mūžīgajai dzīvei!</verse>
        <verse osisID='Jude.1.22'>Un vienus pamāciet kā jau notiesātus.</verse>
        <verse osisID='Jude.1.23'>Citus glābiet, izraudami no uguns, citus apžēlodami bailēs, lai jums riebjas pat drēbes, ko miesa apgānījusi!</verse>
        <verse osisID='Jude.1.24'>Tam, kas spēj jūs pasargāt bez grēkiem un stādīt nevainīgus un līksmus savas godības priekšā, atnākot mūsu Kungam Jēzum Kristum,</verse>
        <verse osisID='Jude.1.25'>Vienīgajam Dievam, mūsu Pestītājam, caur Jēzu Kristu, mūsu Kungu, lai gods, varenība, spēks un vara no mūžības, tagad un visos mūžu mūžos! Amen.</verse>
      </chapter>
    </div>
    <div type='book' osisID='Rev'>
      <chapter osisID='Rev.1'>
        <verse osisID='Rev.1.1'>Jēzus Kristus atklāsme, ko Viņam devis Dievs, lai rādītu saviem kalpiem, kam jānotiek drīzumā un ko Viņš, sūtīdams savu eņģeli, darījis zināmu savam kalpam Jānim,</verse>
        <verse osisID='Rev.1.2'>Kas apliecinājis Dieva vārdu un Jēzus Kristus liecību, un ko vien viņš redzējis.</verse>
        <verse osisID='Rev.1.3'>Svētīgs tas, kas lasa un klausās šī pravietojuma vārdos, un glabā to, kas tanī rakstīts, jo laiks ir tuvu.</verse>
        <verse osisID='Rev.1.4'>Jānis septiņām draudzēm, kas atrodas Āzijā: Žēlastība jums un miers no tā, kas ir, kas bija un kas nāks, un no tiem septiņiem gariem, kas atrodas Viņa troņa priekšā,</verse>
        <verse osisID='Rev.1.5'>Un no Jēzus Kristus, kas ir uzticīgs liecinieks, mirušo pirmdzimtais un valdnieks pār zemes ķēniņiem, kas mūs mīlējis un savām asinīm nomazgājis mūsu grēkus,</verse>
        <verse osisID='Rev.1.6'>Un kas mūs darījis par ķēniņiem un priesteriem Dievam, savam Tēvam; Viņam lai ir gods un valdīšana mūžīgi mūžos! Amen.</verse>
        <verse osisID='Rev.1.7'>Lūk, Viņš nāk padebešos, un Viņu redzēs katra acs un tie, kas Viņu caurdūruši. Par Viņu vaimanās visas zemes ciltis. Tiešām! Amen.</verse>
        <verse osisID='Rev.1.8'>Es esmu alfa un omega, sākums un beigas, saka Kungs Dievs, kas ir, kas bija un kas nāks, Visvarenais.</verse>
        <verse osisID='Rev.1.9'>Es, Jānis, jūsu brālis un līdzdalībnieks bēdās, valstībā un izturībā Jēzū Kristū; es biju salā, ko sauc par Patmosu, Dieva vārda un Jēzus liecības dēļ.</verse>
        <verse osisID='Rev.1.10'>Kunga dienā es tapu aizrauts garā un dzirdēju aiz sevis stipru balsi kā bazūni</verse>
        <verse osisID='Rev.1.11'>Sakām: To, ko tu redzi, raksti grāmatā un sūti septiņām Āzijas baznīcām: Efezā, Smirnā, Pergamā, Tiatirā, Sardā, Filadelfijā un Lāodikejā.</verse>
        <verse osisID='Rev.1.12'>Es atgriezos, lai vērotu balsi, kas runāja ar mani; un atgriezies es redzēju septiņus zelta svečturus,</verse>
        <verse osisID='Rev.1.13'>Un septiņu zelta svečturu vidū kādu Cilvēka Dēlam līdzīgu, apģērbtu garos svārkos un apjoztu ar zelta jostu ap krūtīm.</verse>
        <verse osisID='Rev.1.14'>Bet Viņa galva un mati bija balti kā balta vilna un kā sniegs, un Viņa acis kā uguns liesma,</verse>
        <verse osisID='Rev.1.15'>Un viņa kājas līdzīgas zelta rūdai, it kā krāsnī kausētai, un Viņa balss kā lielu ūdeņu krākšana.</verse>
        <verse osisID='Rev.1.16'>Viņam bija labajā rokā septiņas zvaigznes; no Viņa mutes izgāja abpusēji ass zobens un Viņa vaigs kā saule, kas staro savā spēkā.</verse>
        <verse osisID='Rev.1.17'>Un kad es redzēju Viņu, es nokritu pie Viņa kājām kā miris, bet Viņš man uzlika savu labo roku, sacīdams: Nebīsties! Es esmu pirmais un pēdējais,</verse>
        <verse osisID='Rev.1.18'>Un dzīvais; un es biju miris, un, lūk, esmu dzīvs mūžīgi mūžam, un man ir nāves un elles atslēgas.</verse>
        <verse osisID='Rev.1.19'>Tātad raksti, ko tu redzēji un kas ir, un kam jānotiek pēc tam.</verse>
        <verse osisID='Rev.1.20'>Noslēpums par septiņām zvaigznēm, ko tu redzēji manā labajā rokā, un par septiņiem zelta svečturiem: septiņas zvaigznes ir septiņu baznīcu eņģeļi, un septiņi svečturi ir septiņas baznīcas.</verse>
      </chapter>
      <chapter osisID='Rev.2'>
        <verse osisID='Rev.2.1'>Efezas baznīcas eņģelim raksti: Tā saka Tas, kas tur labajā rokā septiņas zvaigznes un kas staigā starp septiņiem zelta svečturiem:</verse>
        <verse osisID='Rev.2.2'>Es zinu tavus darbus un pūles, un tavu pacietību, un ka tu nevari paciest ļaunos un pārbaudīji tos, kas saucas par apustuļiem, bet tādi nav, un esi atradis tos par meļiem.</verse>
        <verse osisID='Rev.2.3'>Tev ir pacietība, un tu esi mana vārda dēļ daudz cietis un neesi paguris.</verse>
        <verse osisID='Rev.2.4'>Bet man ir pret tevi tas, ka tu esi pazaudējis savu pirmo mīlestību.</verse>
        <verse osisID='Rev.2.5'>Tāpēc atminies, no kurienes tu nokriti, gandari un dari agrākos darbus! Bet ja ne, tad es nākšu pie tevis un nostumšu tavu svečturi no tā vietas, ja tu negandarīsi.</verse>
        <verse osisID='Rev.2.6'>Bet tas tev ir, ka tu ienīsti nikolajiešu darbus, kurus arī es ienīstu.</verse>
        <verse osisID='Rev.2.7'>Kam ausis, tas dzird, ko Gars saka baznīcām: uzvarētājam es došu ēst no dzīvības koka, kas ir mana Dieva paradīzē.</verse>
        <verse osisID='Rev.2.8'>Un Smirnas baznīcas eņģelim raksti: Tā saka pirmais un pēdējais, kas bija miris un atkal dzīvo:</verse>
        <verse osisID='Rev.2.9'>Es zinu tavas apspiešanas un tavu nabadzību, bet tomēr tu esi bagāts, un ka tevi zaimo tie, kas saucas par jūdiem un nav tādi, bet ir sātana sinagoga.</verse>
        <verse osisID='Rev.2.10'>Nebīsties no tā, kas tev vēl būs jācieš! Lūk, velns metīs kādus no jums cietumā, lai jūs tiktu pārbaudīti un jums būs bēdas desmit dienas. Esi uzticīgs līdz nāvei, un es tev došu dzīvības kroni.</verse>
        <verse osisID='Rev.2.11'>Kam ausis, tas lai dzird, ko Gars saka baznīcām: Kas uzvarēs, tas otrā nāvē necietīs.</verse>
        <verse osisID='Rev.2.12'>Un Pergamas baznīcas eņģelim saki: Tā saka Tas, kam zobens abpusēji ass:</verse>
        <verse osisID='Rev.2.13'>Es zinu, kur tu dzīvo, ņ tur, kur sātana tronis; un tu turi manu vārdu un nenoliedz manu ticību arī tanīs dienās, kad manu uzticīgo liecinieku Antipu nonāvēja pie jums, kur mājo sātans.</verse>
        <verse osisID='Rev.2.14'>Bet man ir tas pret tevi, ka tev tur ir Balaama mācības atzinēji, kas mācīja Balaku dot Izraēļa bērniem apgrēcību: ēst un piekopt netiklību.</verse>
        <verse osisID='Rev.2.15'>Tāpat tev tur ir nikolajiešu mācības atzinēji.</verse>
        <verse osisID='Rev.2.16'>Tātad arī tu gandari! Bet ja ne, tad es drīz nākšu pie tevis un cīnīšos pret viņiem ar savu mutes zobenu.</verse>
        <verse osisID='Rev.2.17'>Kam ausis, tas lai dzird, ko Gars saka baznīcām: Uzvarētājam es došu apslēptu mannu un došu viņam baltu akmeni, un akmenī būs rakstīts jauns vārds, ko neviens nezina, kā tikai tas, kas saņem.</verse>
        <verse osisID='Rev.2.18'>Un Tiatiras baznīcas eņģelim raksti: Tā saka Dieva Dēls, kam acis kā uguns liesma un kājas kā zelta rūda:</verse>
        <verse osisID='Rev.2.19'>Es zinu tavus darbus un tavu ticību, un tavu mīlestību, un kalpošanu, un tavu pacietību, un tavus pēdējos darbus, kas pārāki par pirmajiem.</verse>
        <verse osisID='Rev.2.20'>Bet man ir pret tevi tas, ka tu atļauj sievietei Jezabelei, kas saucas praviete, mācīt un pievilt manus kalpus, piekopt netiklību un ēst elkupurus.</verse>
        <verse osisID='Rev.2.21'>Es devu viņai laiku gandarīšanai, bet viņa negrib atgriezties no savas netiklības.</verse>
        <verse osisID='Rev.2.22'>Un es likšu viņu slimības gultā, bet netiklības piekopējiem ar viņu būs vislielākās bēdas, ja viņi negandarīs par saviem darbiem.</verse>
        <verse osisID='Rev.2.23'>Un viņas bērnus nonāvēšu, un visas baznīcas zinās, ka es tas esmu, kas pārbauda nieres un sirdis; un es došu jums katram saskaņā ar jūsu darbiem. Bet es saku jums</verse>
        <verse osisID='Rev.2.24'>Un citiem, kas atrodas Tiatirā: nevienam, kam nav šīs mācības, un kas, kā viņi saka, sātana dziļumus nav pazinuši, es neuzvelšu nekādas citas nastas.</verse>
        <verse osisID='Rev.2.25'>Tomēr to, kas jums ir, turiet, kamēr es atnākšu!</verse>
        <verse osisID='Rev.2.26'>Un tam, kas uzvarēs, un manus darbus pildīs līdz galam, es došu varu pār pagāniem.</verse>
        <verse osisID='Rev.2.27'>Un viņš pār tiem valdīs ar dzelzs zizli un tos salauzīs kā māla traukus.</verse>
        <verse osisID='Rev.2.28'>Un es došu viņam rīta zvaigzni, tāpat kā es saņēmu no sava Tēva.</verse>
        <verse osisID='Rev.2.29'>Kam ausis, lai dzird, ko Gars saka baznīcām!</verse>
      </chapter>
      <chapter osisID='Rev.3'>
        <verse osisID='Rev.3.1'>Un Sardas baznīcas eņģelim raksti: Tā saka Tas, kam septiņi Dieva gari un septiņas zvaigznes: Es zinu tavus darbus, jo tevi gan sauc par dzīvu, bet tu esi miris.</verse>
        <verse osisID='Rev.3.2'>Esi nomodā un stiprini tos, kas taisās mirt, jo es neatrodu tavus darbus pilnvērtīgus sava Dieva priekšā!</verse>
        <verse osisID='Rev.3.3'>Paturi atmiņā, ko saņēmi un dzirdēji, un glabā, un gandari! Ja tu nebūsi modrs, es nākšu kā zaglis pie tevis; un tu nezināsi, kurā stundā es nākšu pie tevis.</verse>
        <verse osisID='Rev.3.4'>Tev ir maz Sardā tādu, kas neaptraipīja savas drēbes; tie staigās kopā ar mani baltās drānās, jo viņi ir tā cienīgi.</verse>
        <verse osisID='Rev.3.5'>Kas uzvarēs, tas tiks tērpts baltās drānās; un es viņa vārdu neizdzēsīšu dzīvības grāmatā, bet gan apliecināšu viņa vārdu sava Tēva un Viņa eņģeļu priekšā.</verse>
        <verse osisID='Rev.3.6'>Kam ausis, lai dzird, ko Gars saka baznīcām!</verse>
        <verse osisID='Rev.3.7'>Un Filadelfijas baznīcas eņģelim raksti: To saka Svētais un Patiesīgais, kam ir Dāvida atslēga, kas atver un neviens neizslēdz, kas aizslēdz un neviens neatver.</verse>
        <verse osisID='Rev.3.8'>Es zinu tavus darbus. Lūk, es tavā priekšā liku atvērt durvis, kuras neviens nevar atvērt; lai gan tev nedaudz spēka, tomēr tu uzglabāji manu mācību un nenoliedzi manu vārdu.</verse>
        <verse osisID='Rev.3.9'>Lūk, es došu tev no sātana sinagogas, kas saucas par jūdiem un nav tādi, bet melo. Lūk, es darīšu, ka viņi nāks un metīsies pie tavām kājām, un atzīs, ka es tevi mīlēju</verse>
        <verse osisID='Rev.3.10'>Tāpēc, ka tu turēji manu pacietības vārdu; arī es tevi sargāšu no pārbaudījuma stundas, kas nāks pār visu pasauli pārbaudīt tos, kas dzīvo virs zemes.</verse>
        <verse osisID='Rev.3.11'>Lūk, es nāku drīz. Turi, kas tev ir, lai neviens neatņemtu tavu kroni!</verse>
        <verse osisID='Rev.3.12'>Kas uzvarēs, to es darīšu par balstu sava Dieva svētnīcā, un viņš no tās vairs neizies; un es rakstīšu tanī sava Dieva vārdu un savas Dieva pilsētas, jaunās Jeruzalemes, vārdu, kas nonāk no debesīm, no mana Dieva, un savu jauno vārdu.</verse>
        <verse osisID='Rev.3.13'>Kam ausis, lai dzird, ko Gars saka baznīcām!</verse>
        <verse osisID='Rev.3.14'>Un Lāodikejas baznīcas eņģelim raksti: To saka Amen, uzticīgais un patiesais liecinieks, kas ir Dieva radījumu sākums.</verse>
        <verse osisID='Rev.3.15'>Es zinu tavus darbus, jo tu neesi ne auksts, ne karsts; kaut jel tu būtu auksts vai karsts!</verse>
        <verse osisID='Rev.3.16'>Bet tā kā tu neesi ne auksts, ne karsts, bet remdens, es tevi sākšu izmest no savas mutes.</verse>
        <verse osisID='Rev.3.17'>Jo tu saki: es esmu bagāts, pārpilnīgi bagāts un man nekā netrūkst; bet tu nezini, ka tu esi nelaimīgs un nožēlojams, un nabags, un akls, un kails.</verse>
        <verse osisID='Rev.3.18'>Es ieteicu tev pirkt no manis ugunī pārbaudītu zeltu, lai tu kļūtu bagāts un tērptos baltās drānās, un lai tava kailuma kauns neatklātos, un svaidi savas acis zālēm, lai tu redzētu!</verse>
        <verse osisID='Rev.3.19'>Tos, ko mīlu, es pārbaudu un pārmācu. Tad nu kļūsti dedzīgs un gandari!</verse>
        <verse osisID='Rev.3.20'>Lūk, es stāvu pie durvīm un klauvēju. Ja kāds manu balsi dzirdēs un durvis man atvērs, es ieiešu pie viņa un mielošos kopā ar viņu un viņš kopā ar mani.</verse>
        <verse osisID='Rev.3.21'>Kas uzvarēs, tam es ļaušu kopā ar mani sēdēt manā tronī, tāpat kā es uzvarēju un sēžu kopā ar savu Tēvu Viņa tronī.</verse>
        <verse osisID='Rev.3.22'>Kam ausis, lai dzird, ko Gars saka baznīcām!</verse>
      </chapter>
      <chapter osisID='Rev.4'>
        <verse osisID='Rev.4.1'>Pēc tam es redzēju: un, lūk, atvērtas durvis debesīs, un pirmā balss, kuru es dzirdēju kā bazūni ar mani runājam, sacīja: Uzkāp šeit, un es tev rādīšu, kam pēc šā jānotiek!</verse>
        <verse osisID='Rev.4.2'>Un tūliņ es biju garā; un, lūk, tronis bija celts debesīs, un tronī kāds sēdēja.</verse>
        <verse osisID='Rev.4.3'>Un Tas, kas sēdēja, izskatā bija līdzīgs dārgakmeņiem, jaspīdam un sardijam, un ap troni bija varavīksne, līdzīga smaragda mirdzumam.</verse>
        <verse osisID='Rev.4.4'>Un ap troni divdesmit četri sēdekļi, un sēdekļos sēdēja divdesmit četri sentēvi, ietērpti baltās drānās un viņu galvās zelta kroņi.</verse>
        <verse osisID='Rev.4.5'>Un no troņa šāvās zibeņi un balsis, un pērkoni; troņa priekšā dega septiņas lāpas, kas ir septiņi Dieva gari.</verse>
        <verse osisID='Rev.4.6'>Un troņa priekšā it kā kristālam līdzīga stikla jūra. Troņa vidū un tronim apkārt četri dzīvnieki, pilni acīm no priekšpuses un mugurpuses.</verse>
        <verse osisID='Rev.4.7'>Un pirmais dzīvnieks bija līdzīgs lauvam, otrs līdzīgs vērsim, trešajam dzīvniekam it kā bija cilvēka seja, un ceturtais dzīvnieks bija līdzīgs lidojošam ērglim.</verse>
        <verse osisID='Rev.4.8'>Un četri dzīvnieki, kam bija katram seši spārni un visapkārt un iekšpusē pilni acīm, nemitīgi dienu un nakti sauca: Svēts, svēts, svēts visvarenais Kungs Dievs, kas bija, kas ir un kas nāks!</verse>
        <verse osisID='Rev.4.9'>Un kad šie dzīvnieki deva slavu un godu, un pateicību Sēdētājam tronī un Tam, kas dzīvo mūžīgi mūžos,</verse>
        <verse osisID='Rev.4.10'>Tad divdesmit četri sentēvi metās zemē Tā priekšā, kas sēž tronī, un pielūdza To, kas dzīvo mūžīgi mūžos, un nolika troņa priekšā savus kroņus, sacīdami:</verse>
        <verse osisID='Rev.4.11'>Kungs, mūsu Dievs, Tu esi cienīgs saņemt slavu un godu, un varu, jo Tu visu radīji un ar Tavu gribu viss bija un tika radīts.</verse>
      </chapter>
      <chapter osisID='Rev.5'>
        <verse osisID='Rev.5.1'>Un tad es redzēju labajā rokā Tam, kas sēdēja tronī, iekšpusē un ārpusē aprakstītu grāmatu, aizzīmogotu septiņiem zīmogiem.</verse>
        <verse osisID='Rev.5.2'>Un es redzēju varenu eņģeli stiprā balsī saucam: Kas cienīgs atvērt grāmatu un noņemt tās zīmogus?</verse>
        <verse osisID='Rev.5.3'>Bet neviens ne debesīs, ne zemes virsū, ne apakš zemes nespēja grāmatu atvērt, ne tanī ieskatīties.</verse>
        <verse osisID='Rev.5.4'>Un es ļoti raudāju, ka neatradās neviens, kas cienīgs šo grāmatu atvērt un tanī ieskatīties.</verse>
        <verse osisID='Rev.5.5'>Un viens no sentēviem man sacīja: Neraudi! Lūk, lauva no Jūdas cilts, Dāvida atvase, uzvarēja, lai šo grāmatu atvērtu un tās septiņus zīmogus noņemtu.</verse>
        <verse osisID='Rev.5.6'>Un es redzēju: lūk, troņa vidū starp četriem dzīvniekiem un sentēviem vidū stāvēja Jērs, it kā nokauts, kam bija septiņi ragi un septiņas acis, kas ir septiņi Dieva gari, izsūtīti visā pasaulē.</verse>
        <verse osisID='Rev.5.7'>Un Viņš nāca un saņēma grāmatu no Tā labās rokas, kas sēž tronī.</verse>
        <verse osisID='Rev.5.8'>Un kad Viņš atvēra grāmatu, tad metās zemē Jēra priekšā četri dzīvnieki un divdesmit četri sentēvi, turēdami kokles un zelta traukus, pilnus kvēpināmām zālēm, kas ir svēto lūgšanas.</verse>
        <verse osisID='Rev.5.9'>Un viņi dziedāja jaunu dziesmu, sacīdami: Kungs, Tu esi cienīgs saņemt grāmatu un noņemt tās zīmogus, jo Tu tiki nonāvēts un mūs no visām ciltīm, valodām, tautām un tautībām atpirki Dievam ar savām asinīm.</verse>
        <verse osisID='Rev.5.10'>Un Tu mūs padarīji par valdniekiem un priesteriem Dieva priekšā, un mēs valdīsim virs zemes.</verse>
        <verse osisID='Rev.5.11'>Un es redzēju un dzirdēju daudz eņģeļu apkārt tronim un dzīvniekiem, un sentēviem, un viņu skaits bija tūkstošu tūkstoši,</verse>
        <verse osisID='Rev.5.12'>Kas sauca skaļā balsī: Jērs, ko nonāvēja, ir cienīgs saņemt varu un dievību, un gudrību, un spēku, un godu, un slavu, un svētību.</verse>
        <verse osisID='Rev.5.13'>Un visu radību, kas debesīs un virs zemes, un apakšzemē, un kas jūrā, un kas tanī, es dzirdēju visus sakām: Tam, kas sēd tronī, un Jēram lai ir svētība un gods, un slava, un vara mūžīgi mūžos!</verse>
        <verse osisID='Rev.5.14'>Un četri dzīvnieki sacīja: Amen! Bet divdesmit četri sentēvi metās zemē uz sava vaiga un pielūdza To, kas dzīvo mūžīgi mūžos.</verse>
      </chapter>
      <chapter osisID='Rev.6'>
        <verse osisID='Rev.6.1'>Es redzēju, ka Jērs atdarīja vienu no septiņiem zīmogiem, un dzirdēju vienu no četriem dzīvniekiem tā kā pērkona balsī sakām: Nāc un redzi!</verse>
        <verse osisID='Rev.6.2'>Un es redzēju: lūk, balts zirgs un tanī jātnieks, kam bija šaujamais loks un bija dots kronis; un viņš izgāja uzvarēdams, lai uzvarētu.</verse>
        <verse osisID='Rev.6.3'>Kad Viņš atdarīja otru zīmogu, es dzirdēju otru dzīvnieku sakām: Nāc un redzi!</verse>
        <verse osisID='Rev.6.4'>Un izgāja cits ugunssārts zirgs: un tam, kas sēdēja tanī, bija ļauts atņemt zemei mieru, lai cilvēki nonāvētu viens otru. Viņam tika dots liels zobens.</verse>
        <verse osisID='Rev.6.5'>Kad Viņš atdarīja trešo zīmogu, es dzirdēju trešo dzīvnieku sakām: Nāc un redzi! Un, lūk, melns zirgs, bet viņā jātnieks, kam rokās bija svari.</verse>
        <verse osisID='Rev.6.6'>Es dzirdēju starp četriem dzīvniekiem tā kā balsi sakām: Mērs kviešu par denāriju un trīs mēri miežu par denāriju. Eļļai un vīnam tu nekaitē!</verse>
        <verse osisID='Rev.6.7'>Kad Viņš atdarīja ceturto zīmogu, tad es dzirdēju ceturtā dzīvnieka balsi sakām: Nāc un redzi!</verse>
        <verse osisID='Rev.6.8'>Un, lūk, palss zirgs un tam, kas tanī sēdēja bija vārds nāve, un tai sekoja miroņu valsts; un tai bija dota vara pār četrām zemes daļām, nonāvējot ar zobenu, badā, mērī un ar zemes zvēriem.</verse>
        <verse osisID='Rev.6.9'>Kad viņš atdarīja piekto zīmogu, es redzēju zem altāra to dvēseles, kas bija nonāvēti Dieva vārda un liecības dēļ, ko viņi bija pildījuši.</verse>
        <verse osisID='Rev.6.10'>Un viņi sauca stiprā balsī, sacīdami: Cik ilgi, Kungs, (svētais un patiesais) Tu netiesā un neatrieb mūsu asinis pie tiem, kas dzīvo virs zemes?</verse>
        <verse osisID='Rev.6.11'>Un katram no viņiem tika dotas baltas drānas un sacīts, lai apmierinās vēl neilgu laiku, kamēr pilns būs viņu līdzstrādnieku un brāļu skaits, kas nonāvējami tāpat kā viņi.</verse>
        <verse osisID='Rev.6.12'>Kad Viņš atdarīja sesto zīmogu, es redzēju: un, lūk, notika zemestrīce, un saule kļuva melna kā sēru drāna, un viss mēness kļuva kā asinis.</verse>
        <verse osisID='Rev.6.13'>Un zvaigznes no debesīm krita zemē, kā vīģes koks nomet negatavus augļus, kad liels vējš tos nokrata.</verse>
        <verse osisID='Rev.6.14'>Un debess atkāpās kā satīta grāmata, un katrs kalns un salas tika izvirzīti no savām vietām.</verse>
        <verse osisID='Rev.6.15'>Un zemes ķēniņi un valdnieki, un pavēlnieki, un bagātie, un stiprie, un katrs vergs, un brīvais paslēpās alās un kalnu klintīs,</verse>
        <verse osisID='Rev.6.16'>Sacīdami kalniem un klintīm: Krītiet pār mums, paslēpiet mūs no tronī Sēdētāja vaiga un Jēra dusmām,</verse>
        <verse osisID='Rev.6.17'>Jo pienākusi Viņu lielā dusmu diena, un kas gan spēs pastāvēt?</verse>
      </chapter>
      <chapter osisID='Rev.7'>
        <verse osisID='Rev.7.1'>Pēc tam es redzēju četrus eņģeļus stāvam četros zemes stūros, turot četrus zemes vējus, lai tie nepūstu pāri zemei, pāri jūrai un nevienam kokam.</verse>
        <verse osisID='Rev.7.2'>Un es redzēju citu eņģeli ar dzīvā Dieva zīmogu no saules lēkta uzkāpjam; viņš sauca skaļā balsī četriem eņģeļiem, kam bija ļauts kaitēt zemei un jūrai,</verse>
        <verse osisID='Rev.7.3'>Sakot: Nekaitējiet zemei un jūrai, arī kokiem ne, kamēr mēs apzīmogosim mūsu Dieva kalpus viņu pierēs.</verse>
        <verse osisID='Rev.7.4'>Un es dzirdēju apzīmogoto skaitu: simts četrdesmit četri tūkstoši apzīmogoto no visām Izraēļa bērnu ciltīm:</verse>
        <verse osisID='Rev.7.5'>No Jūdas cilts divpadsmit tūkstoši apzīmogoti, no Rūbena cilts divpadsmit tūkstoši apzīmogoti, no Gada cilts divpadsmit tūkstoši apzīmogoti,</verse>
        <verse osisID='Rev.7.6'>No Asera cilts divpadsmit tūkstoši apzīmogoti, no Neftalija cilts divpadsmit tūkstoši apzīmogoti, no Manasa cilts divpadsmit tūkstoši apzīmogoti,</verse>
        <verse osisID='Rev.7.7'>No Simeona cilts divpadsmit tūkstoši apzīmogoti, no Levi cilts divpadsmit tūkstoši apzīmogoti,</verse>
        <verse osisID='Rev.7.8'>No Zabulona cilts divpadsmit tūkstoši apzīmogoti, no Jāzepa cilts divpadsmit tūkstoši apzīmogoti, no Benjamina cilts divpadsmit tūkstoši apzīmogoti.</verse>
        <verse osisID='Rev.7.9'>Pēc tam es redzēju lielu pulku, ko neviens nevarēja saskaitīt, no visām tautām, ciltīm, tautībām un valodām stāvam troņa un Jēra priekšā, apģērbtus baltās drānās un palmām rokās,</verse>
        <verse osisID='Rev.7.10'>Kas sauca skaļā balsī, sacīdami: Slava mūsu Dievam, kas sēd tronī, un Jēram!</verse>
        <verse osisID='Rev.7.11'>Un visi eņģeļi stāvēja apkārt tronim un sentēviem, un četriem dzīvniekiem, un metās uz sava vaiga troņa priekšā un pielūdza Dievu,</verse>
        <verse osisID='Rev.7.12'>Sacīdami: Amen! Gods un slava, un gudrība, un pateicība, un godināšana, un vara, un spēks lai ir mūsu Dievam mūžīgi mūžos!</verse>
        <verse osisID='Rev.7.13'>Un viens no sentēviem jautādams sacīja man: Kas ir tie, kas tērpti baltās drānās, un no kurienes viņi nākuši?</verse>
        <verse osisID='Rev.7.14'>Es viņam atbildēju: Mans kungs, tu to zini. Un viņš man sacīja: Šie ir tie, kas nākuši no lielajām ciešanām un savas drānas mazgājuši un tās balinājuši Jēra asinīs.</verse>
        <verse osisID='Rev.7.15'>Tāpēc tie ir Dieva troņa priekšā un kalpo Viņam dienu un nakti Viņa svētnīcā; un Tas, kas sēž tronī, mājos pār viņiem.</verse>
        <verse osisID='Rev.7.16'>Tie vairs neizsalks un neizslāps; ne saule, ne cits kāds karstums tos nenomāks,</verse>
        <verse osisID='Rev.7.17'>Jo Jērs, kas ir troņa vidū, sargās un vadīs tos pie dzīvības ūdens avotiem; un Dievs noslaucīs katru asaru no viņu acīm.</verse>
      </chapter>
      <chapter osisID='Rev.8'>
        <verse osisID='Rev.8.1'>Kad atdarīja septīto zīmogu, kādu pusstundu debesīs iestājās klusums.</verse>
        <verse osisID='Rev.8.2'>Un es redzēju septiņus eņģeļus, kas stāvēja Dieva priekšā, un viņiem deva septiņas bazūnes.</verse>
        <verse osisID='Rev.8.3'>Tad nāca kāds cits eņģelis un nostājās altāra priekšā, turēdams zelta kvēpināmo trauku; viņam deva nedaudz kvēpināmā, lai noliktu ar visu svēto lūgšanām uz zelta altāra, kas ir Dieva troņa priekšā.</verse>
        <verse osisID='Rev.8.4'>Un no eņģeļa rokas pacēlās kvēpināmā dūmi no svēto lūgšanām Dieva priekšā.</verse>
        <verse osisID='Rev.8.5'>Tad eņģelis ņēma kvēpināmo trauku, pildīja to ar altāra uguni un meta to uz zemi. Un cēlās pērkons un balsis, zibeņi, un liela zemestrīce.</verse>
        <verse osisID='Rev.8.6'>Un septiņi eņģeļi, kam bija septiņas bazūnes, gatavojās bazūnēt.</verse>
        <verse osisID='Rev.8.7'>Kad bazūnēja pirmais eņģelis, tad krusu un uguni, sajauktu ar asinīm, meta uz zemi. Un sadega trešā zemes daļa, un izdega visa zaļā zāle.</verse>
        <verse osisID='Rev.8.8'>Un otrs eņģelis bazūnēja: un tā kā liels kalns, degot ugunī, tika mests jūrā, un trešā jūras daļa pārvērtās asinīs,</verse>
        <verse osisID='Rev.8.9'>Un trešā daļa to radījumu, kas dzīvoja jūrā, nomira, un trešā kuģu daļa gāja bojā.</verse>
        <verse osisID='Rev.8.10'>Un trešais eņģelis bazūnēja: un no debesīm krita liela zvaigzne, degdama kā lāpa; tā nokrita uz trešās upju un ūdens avotu daļas.</verse>
        <verse osisID='Rev.8.11'>Un tā zvaigzne saucās vērmele: un trešā daļa ūdens pārvērtās vērmelēs; un daudz ļaužu nomira no ūdens, jo tas bija rūgts.</verse>
        <verse osisID='Rev.8.12'>Un ceturtais eņģelis bazūnēja: un trešā saules daļa, un trešā mēness daļa, un trešā zvaigžņu daļa tika satriekta, tā ka to trešā daļa palika tumša, un trešā dienas daļa nebija gaiša un nakts tāpat.</verse>
        <verse osisID='Rev.8.13'>Tad es redzēju un dzirdēju viena debess vidū lidojoša ērgļa balsi, kas skaļā balsī sauca: Bēdas, bēdas zemes apdzīvotājiem triju citu eņģeļu skaņu dēļ, kas vēl bazūnēs.</verse>
      </chapter>
      <chapter osisID='Rev.9'>
        <verse osisID='Rev.9.1'>Tad bazūnēja piektais eņģelis; un es redzēju zvaigzni, kas krita no debesīm uz zemi, un tai tika dota atslēga no bezdibeņa akas.</verse>
        <verse osisID='Rev.9.2'>Un tā atvēra bezdibeņa aku, un akas dūmi pacēlās kā liela cepļa dūmi, un saule un gaiss aptumšojās no akas dūmiem.</verse>
        <verse osisID='Rev.9.3'>Un no akas dūmiem izgāja siseņi uz zemi; un tiem tika dota vara, kas līdzīga zemes skorpiju varai.</verse>
        <verse osisID='Rev.9.4'>Un tiem pavēlēja nekaitēt ne zemes zālei, nevienam zaļumam, un nevienam kokam, bet vienīgi cilvēkiem, kam nav Dieva zīmoga viņu pierēs.</verse>
        <verse osisID='Rev.9.5'>Un tiem nebija atļauts viņus nogalināt, bet mocīt piecus mēnešus. Un viņu mokas līdzīgas tām mokām, kad skorpijs iedzeļ cilvēkam.</verse>
        <verse osisID='Rev.9.6'>Un tanīs dienās cilvēki meklēs nāvi, bet neatradīs to; viņi gribēs mirt, bet nāve bēgs no viņiem.</verse>
        <verse osisID='Rev.9.7'>Un siseņi bija līdzīgi zirgiem, kas sagatavoti kaujai; uz to galvām it kā kroņi, kas līdzīgi zeltam, un to sejas kā cilvēku sejas.</verse>
        <verse osisID='Rev.9.8'>Un tiem bija mati kā sieviešu mati, bet zobi kā lauvas zobi.</verse>
        <verse osisID='Rev.9.9'>Un tiem bija bruņas, līdzīgas dzelzs bruņām, bet to spārnu švīkstoņa kā kara ratu dārdoņa, kad daudz zirgu tos velk cīņā.</verse>
        <verse osisID='Rev.9.10'>Un astes tiem bija līdzīgas skorpiju astēm, un astēs bija dzeloņi, un to vara bija cilvēkus mocīt piecus mēnešus.</verse>
        <verse osisID='Rev.9.11'>Un pār tiem bija ķēniņš, bezdibeņa eņģelis, kam vārds ebreju valodā Abaddons, grieķu valodā Apollions, kas latīņu valodā saucas postītājs.</verse>
        <verse osisID='Rev.9.12'>Pirmās bēdas pagāja, un lūk, pēc tam nāk vēl divas bēdas.</verse>
        <verse osisID='Rev.9.13'>Un sestais eņģelis bazūnēja; un es dzirdēju vienu balsi no četriem zelta altāra stūriem, kas atrodas Dieva acu priekšā.</verse>
        <verse osisID='Rev.9.14'>Tā sacīja sestajam eņģelim, kam bija bazūne: Atraisi četrus eņģeļus, kas saistīti pie lielās Eifratas upes!</verse>
        <verse osisID='Rev.9.15'>Tad atraisīja četrus eņģeļus, kas bija gatavi noteiktā stundā un dienā, un mēnesī, un gadā nogalināt trešo daļu cilvēku.</verse>
        <verse osisID='Rev.9.16'>Un jātnieku pulka skaits bija divdesmit tūkstoši reiz desmit tūkstoši. Un es dzirdēju viņu skaitu.</verse>
        <verse osisID='Rev.9.17'>Un tā es redzēju parādībā zirgus un viņos jātniekus, kam bija ugunīgas, tumši zilas un sērdzeltenas bruņas, bet zirgu galvas kā lauvu galvas, un no to mutēm nāca uguns un dūmi, un sērs.</verse>
        <verse osisID='Rev.9.18'>Un no šīm trim mocībām: uguns un dūmiem, un sēra, kas izgāja no viņu mutēm, tika nogalināta trešā daļa cilvēku.</verse>
        <verse osisID='Rev.9.19'>Jo zirgu spēks ir to mutēs un to astēs, un to astēm, līdzīgi čūskām, ir galvas, ar kurām tie nes postu.</verse>
        <verse osisID='Rev.9.20'>Un visi citi cilvēki, kas nenomira no šīm mocībām, tad negandarīja par saviem roku darbiem, bet pielūdza ļaunos garus un zelta, un sudraba, un vara, un akmens, un koka elkus, kas nevar redzēt, ne dzirdēt, ne staigāt.</verse>
        <verse osisID='Rev.9.21'>Un viņi negandarīja ne par savām slepkavām, ne par savām burvībām, ne par savām netiklībām, ne par savām zādzībām.</verse>
      </chapter>
      <chapter osisID='Rev.10'>
        <verse osisID='Rev.10.1'>Es redzēju citu varenu eņģeli, kas bija ietinies mākonī, nokāpjam no debesīm. Un varavīksne bija virs viņa galvas; un viņa vaigs bija kā saule, bet viņa kājas kā uguns stabi.</verse>
        <verse osisID='Rev.10.2'>Un viņam rokā bija atvērta grāmatiņa. Un viņš lika savu labo kāju virs jūras un kreiso virs zemes</verse>
        <verse osisID='Rev.10.3'>Un sauca stiprā balsī, it kā lauva rūktu. Un kad viņš bija saucis, tad septiņu pērkonu balsis sāka runāt.</verse>
        <verse osisID='Rev.10.4'>Un kad septiņi pērkoni savās balsīs bija runājuši, es to gribēju uzrakstīt. Tad dzirdēju balsi no debesīm man sakām: Apzīmogo, ko runāja septiņi pērkoni, bet neuzraksti to!</verse>
        <verse osisID='Rev.10.5'>Un eņģelis, ko es redzēju stāvam virs jūras un virs zemes, pacēla savu roku pret debesīm</verse>
        <verse osisID='Rev.10.6'>Un zvērēja pie Tā, kas dzīvo mūžīgi mūžos un kas radīja debesis un visu, kas tanīs, un zemi, un visu, kas tanī, un jūru, un visu, kas tanī, jo laika vairs nebūs.</verse>
        <verse osisID='Rev.10.7'>Bet septītā eņģeļa vēstījuma dienās, kad tas sāks bazūnēt, piepildīsies Dieva noslēpums, kā Viņš to pasludināja caur saviem kalpiem praviešiem.</verse>
        <verse osisID='Rev.10.8'>Un atkal es dzirdēju balsi no debesīm man runājam un sakām: Ej un ņem atvērto grāmatu no eņģeļa rokas, kas stāv virs jūras un virs zemes!</verse>
        <verse osisID='Rev.10.9'>Un es aizgāju pie eņģeļa un sacīju viņam, lai viņš man dod grāmatu. Viņš man teica: Ņem grāmatu un apēd to, un tā darīs rūgtas tavas iekšas, bet salda kā medus tā būs tavā mutē.</verse>
        <verse osisID='Rev.10.10'>Un es ņēmu grāmatu no eņģeļa rokas un apēdu to; un tā bija manā mutē salda kā medus. Bet kad to biju apēdis, manās iekšās radās rūgtums.</verse>
        <verse osisID='Rev.10.11'>Un viņš man sacīja: Tev būs atkal pravietot par tautām un ciltīm, un valodām, un daudziem ķēniņiem.</verse>
      </chapter>
      <chapter osisID='Rev.11'>
        <verse osisID='Rev.11.1'>Man deva niedri, līdzīgu spieķim, un sacīja: Celies un mēri dievnamu un altāri, un dievlūdzējus, kas tanī,</verse>
        <verse osisID='Rev.11.2'>Bet ārējo pagalmu, kas ir ārpus dievnama, atstāj un nemērī to, jo tas dots pagāniem; un viņi mīdīs svēto pilsētu četrdesmit divus mēnešus.</verse>
        <verse osisID='Rev.11.3'>Un es likšu saviem diviem lieciniekiem, ka viņi, maisos tērpti, pravietos tūkstoš divi simti sešdesmit dienas.</verse>
        <verse osisID='Rev.11.4'>Viņi ir tie divi eļļas koki un tie divi svečturi, kas stāv zemes kunga priekšā.</verse>
        <verse osisID='Rev.11.5'>Un ja kāds gribētu viņiem kaitēt, tad uguns izies no to mutes un aprīs viņu ienaidniekus; ja kāds tos gribētu aizskart, tam jāiet bojā.</verse>
        <verse osisID='Rev.11.6'>Viņiem vara aizslēgt debesis, lai nelītu viņu pravietošanas laikā; tiem vara ūdeņus pārvērst asinīs un sist zemi visādām mocībām, kad vien viņi gribēs.</verse>
        <verse osisID='Rev.11.7'>Un kad viņi beigs savu liecību, tad zvērs, kas izkāpj no bezdibeņa, karos pret tiem, tos uzvarēs un tos nonāvēs.</verse>
        <verse osisID='Rev.11.8'>Un viņu līķi gulēs ielās, lielajā pilsētā, ko garīgi sauc par Sodomu un Ēģipti, kur arī viņu Kungs krustā sists.</verse>
        <verse osisID='Rev.11.9'>Un cilšu, un tautu, un valodu, un tautību ļaudis redzēs viņu līķus trīs ar pus dienas un neļaus viņu līķus likt kapā.</verse>
        <verse osisID='Rev.11.10'>Tad zemes iedzīvotāji par to priecāsies un līksmosies, un sūtīs dāvanas cits citam, jo šie divi pravieši mocīja tos, kas dzīvoja virs zemes.</verse>
        <verse osisID='Rev.11.11'>Un pēc trīs ar pus dienām dzīvības gars no Dieva iegāja viņos. Un viņi cēlās savās kājās; un lielas bailes uznāca tiem, kas viņus redzēja.</verse>
        <verse osisID='Rev.11.12'>Un viņi dzirdēja stipru balsi no debesīm tiem sakām: Nāciet šurp augšā! Un viņi mākonī uzgāja debesīs; un to ienaidnieki redzēja viņus.</verse>
        <verse osisID='Rev.11.13'>Un tanī stundā notika liela zemestrīce un desmitā pilsētas daļa sagruva. Šinī zemestrīcē gāja bojā septiņi tūkstoši cilvēku vārdu, bet pārējos pārņēma bailes; un viņi deva godu debesu Dievam.</verse>
        <verse osisID='Rev.11.14'>Otras bēdas pagāja. Un, lūk, trešās bēdas drīz nāks.</verse>
        <verse osisID='Rev.11.15'>Septītais eņģelis bazūnēja, un stipras balsis atskanēja debesīs, vēstīdamas: Šīs pasaules valdīšana pieder mūsu Kungam un Viņa Svaidītajam, un Viņš valdīs mūžīgi mūžos! Amen.</verse>
        <verse osisID='Rev.11.16'>Un tie divdesmit četri sentēvi, kas sēž Dieva priekšā savos troņos, krita uz saviem vaigiem un pielūdza Dievu, sacīdami:</verse>
        <verse osisID='Rev.11.17'>Mēs Tev pateicamies, Kungs, visvarenais Dievs, kas esi, un kas biji, un kas nāksi, ka Tu saņēmi savu lielo varu un valdīji.</verse>
        <verse osisID='Rev.11.18'>Un tautas iedegās dusmās: un nāca Tava bardzība un laiks tiesāt mirušos un dot algu Taviem kalpiem, praviešiem un svētajiem, un tiem, kas Tavu vārdu bīstas, mazajiem un lielajiem, un iznīcināt tos, kas zemi veda postā.</verse>
        <verse osisID='Rev.11.19'>Tad atvērās Dieva svētnīca debesīs, un Viņa svētnīcā bija redzams Viņa derības šķirsts, un parādījās zibeņi, un liela krusa.</verse>
      </chapter>
      <chapter osisID='Rev.12'>
        <verse osisID='Rev.12.1'>Tad pie debesīm parādījas liela zīme: saulē tērpta sieviete un mēness zem viņas kājām, bet tai galvā divpadsmit zvaigžņu kronis.</verse>
        <verse osisID='Rev.12.2'>Tā bija grūta un kliedza savās sāpēs un dzemdību mokās.</verse>
        <verse osisID='Rev.12.3'>Un vēl cita zīme parādījas pie debesīm: un, lūk, liels ugunīgs pūķis, kam bija septiņas galvas un desmit ragi, un viņa galvās septiņi kroņi.</verse>
        <verse osisID='Rev.12.4'>Un viņa aste norāva trešo daļu zvaigžņu no debesīm un nometa tās zemē. Tad pūķis stāvēja sievietes priekšā, kurai bija jādzemdē, lai, kad tā būs dzemdējusi, aprītu viņas bērniņu.</verse>
        <verse osisID='Rev.12.5'>Un viņa dzemdēja vīriešu kārtas bērniņu, kam būs jāvalda visas tautas ar dzelzs zizli. Un viņas bērns tika aizrauts pie Dieva un Viņa troņa.</verse>
        <verse osisID='Rev.12.6'>Tad sieviete bēga tuksnesī, kur tai bija Dieva sagatavota vieta, lai viņu tur uzturētu tūkstoš divi simti sešdesmit dienas.</verse>
        <verse osisID='Rev.12.7'>Un debesīs izcēlās liela cīņa: Miķelis un viņa eņģeļi cīnījās ar pūķi, un pūķis un tā eņģeļi cīnījās pretī,</verse>
        <verse osisID='Rev.12.8'>Bet tie neuzvarēja, un viņu vieta vairs nebija atrodama debesīs.</verse>
        <verse osisID='Rev.12.9'>Un nogāza to lielo pūķi, veco čūsku, kas saucas velns un sātans, kas pieviļ visu pasauli, un nogāza to zemē, bet viņa eņģeļus aizsūtīja kopā ar viņu.</verse>
        <verse osisID='Rev.12.10'>Tad es dzirdēju stipru balsi debesīs saucam: Tagad notikusi pestīšana, un mūsu Dieva spēks, un valstība, un Viņa Svaidītā vara, jo nogāzts mūsu brāļu apsūdzētājs, kas dienām un naktīm tos apsūdzēja mūsu dieva vaiga priekšā.</verse>
        <verse osisID='Rev.12.11'>Un viņi to uzvarēja Jēra asins dēļ, kas tanīs dzīvo! Bēdas zemei un jūrai, jo velns nokāpis pie jums lielās dusmās, zinādams, ka tam maz laika.</verse>
        <verse osisID='Rev.12.12'>Kad pūķis redzēja, ka tas nomests zemē, tad sāka vajāt sievieti, kas bija dzemdējusi puisēnu.</verse>
        <verse osisID='Rev.12.13'>Bet sievietei bija doti divi lieli ērgļa spārni, lai tā lidotu tuksnesī savā vietā, kur viņa, būdama projām no čūskas acīm, tiktu uzturēta laiku un laikus un puslaiku.</verse>
        <verse osisID='Rev.12.14'>Un čūska izlaida no savas mutes ūdeni it kā upi sievietei pakaļ, lai upe to aizrauj.</verse>
        <verse osisID='Rev.12.15'>Bet zeme palīdzēja sievietei, un zeme atvēra savu muti un aprija no pūķa mutes izlaisto upi.</verse>
        <verse osisID='Rev.12.16'>Tad pūķis sadusmojās uz sievieti un izgāja cīnīties ar pārējiem viņas pēcnācējiem, kas pilda Dieva baušļus un kam ir Jēzus Kristus liecība.</verse>
        <verse osisID='Rev.12.18'>Un viņš nostājās jūras krastā.</verse>
      </chapter>
      <chapter osisID='Rev.13'>
        <verse osisID='Rev.13.1'>Es redzēju izkāpjam no jūras zvēru, kam bija septiņas galvas un desmit ragu, un uz viņa ragiem bija desmit kroņu, bet uz viņa galvām zaimu vārdi.</verse>
        <verse osisID='Rev.13.2'>Šis zvērs, ko es redzēju, bija līdzīgs panterai. Viņa kājas bija kā lāča kājas, bet viņa mute kā lauvas mute. Un pūķis deva tam savu spēku un lielu varu.</verse>
        <verse osisID='Rev.13.3'>Un es redzēju vienu no viņa galvām it kā nāvīgi ievainotu; bet viņa nāvīgā brūce sadzija, un visa zeme brīnīdamās sekoja zvēram.</verse>
        <verse osisID='Rev.13.4'>Un viņi pielūdza pūķi, kas deva zvēram varu, un arī pielūdza zvēru, sacīdami: Kas līdzīgs šim zvēram? Un kas var ar to cīnīties?</verse>
        <verse osisID='Rev.13.5'>Tam tika dota mute, lai runātu lielas lietas un zaimus, un vara to darīt četrdesmit divus mēnešus.</verse>
        <verse osisID='Rev.13.6'>Un tas atvēra savu muti, lai zaimotu Dievu, lai zaimotu Viņa vārdu un Viņa mājokli, un tos, kas dzīvo debesīs.</verse>
        <verse osisID='Rev.13.7'>Un tam deva iespēju karot ar svētajiem un tos uzvarēt. Un tam deva varu pār visām ciltīm un tautām, un valodām, un tautībām.</verse>
        <verse osisID='Rev.13.8'>Un to pielūdza visi, kas dzīvo virs zemes, kuru vārdi nav rakstīti nokautā Jēra dzīvības grāmatā no pasaules sākuma.</verse>
        <verse osisID='Rev.13.9'>Jo kam ausis, tas lai dzird!</verse>
        <verse osisID='Rev.13.10'>Kas ved gūstā, tas ies gūstā; kas nokauj ar zobenu, tas krīt no zobena. Šeit ir svēto izturība un ticība.</verse>
        <verse osisID='Rev.13.11'>Tad es redzēju citu zvēru izkāpjam no zemes; un tam bija divi ragi, līdzīgi jēram, un tas runāja kā pūķis.</verse>
        <verse osisID='Rev.13.12'>Un tas rīkojās viņa priekšā ar visu pirmā zvēra varu un piespieda zemi un tās iedzīvotājus pielūgt pirmo zvēru, kura nāvīgā brūce tika izdziedināta.</verse>
        <verse osisID='Rev.13.13'>Un tas darīja lielus brīnumus, tā ka pat ugunij lika nonākt no debesīm zemē cilvēku priekšā.</verse>
        <verse osisID='Rev.13.14'>Un tas pievīla zemes iedzīvotājus brīnumu dēļ, kurus viņam bija dots darīt zvēra priekšā, aicinādams zemes iedzīvotājus celt tēlu zvēram, kam zobena brūce un kas atdzīvojas.</verse>
        <verse osisID='Rev.13.15'>Un tam bija dots, lai viņš dotu dzīvību zvēra tēlam un lai zvēra tēls runātu un darītu tā, ka tiktu nogalināti visi, kas nepielūdz zvēra tēlu.</verse>
        <verse osisID='Rev.13.16'>Un tas panāks to, ka visiem mazajiem un lielajiem, un bagātajiem, un nabadzīgajiem, un dzīvajiem, un vergiem būs zīme uz viņu labās rokas vai viņu pierēs.</verse>
        <verse osisID='Rev.13.17'>Lai neviens, kam nav šīs zīmes vai zvēra vārda, vai viņa vārda skaitļa, nevarētu ne pirkt, ne pārdot.</verse>
        <verse osisID='Rev.13.18'>Šeit ir gudrība. Kam saprāts, tas lai izdibina zvēra skaitli, jo tas ir cilvēka skaitlis, un viņa skaitlis ir seši simti sešdesmit seši.</verse>
      </chapter>
      <chapter osisID='Rev.14'>
        <verse osisID='Rev.14.1'>Tad es redzēju: un, lūk, Jērs stāvēja Siona kalnā un kopā ar Viņu simts četrdesmit četri tūkstoši to, kam Viņa vārds un Viņa Tēva vārds rakstīts viņu pierēs.</verse>
        <verse osisID='Rev.14.2'>Un es dzirdēju balsi no debesīm, kas bija it kā lielu ūdeņu krākšana un kā stipra pērkona rūkšana; šī balss, ko es dzirdēju, bija it kā koklētāju koklēšana ar savām koklēm.</verse>
        <verse osisID='Rev.14.3'>Un tie dziedāja it kā jaunu dziesmu troņa priekšā un četru dzīvnieku, un sentēvu priekšā; un neviens nevarēja to dziesmu dziedāt, kā vien tie simts četrdesmit tūkstoši, kas no zemes atpirkti.</verse>
        <verse osisID='Rev.14.4'>Šie ir tie, kas ar sievietēm nav apgrēkojušies, jo tie ir jaunavīgi. Šie ir tie, kas seko Jēram, lai tas ietu, kurp iedams. Tie ir atpirkti kā pirmie no cilvēkiem Dievam un Jēram.</verse>
        <verse osisID='Rev.14.5'>Un viņu mutē nav atrasti meli, jo tie ir bezvainīgi Dieva troņa priekšā.</verse>
        <verse osisID='Rev.14.6'>Un es redzēju otru eņģeli, laižoties debesu vidū. Tam bija mūžīgais Evaņģēlijs, lai sludinātu tiem, kas dzīvo virs zemes, un visām tautām, un ciltīm, un valodām, un tautībām.</verse>
        <verse osisID='Rev.14.7'>Viņš sauca stiprā balsī: Bīstieties Dieva un dodiet Viņam godu, jo atnākusi Viņa tiesas stunda! Pielūdziet To, kas radījis debesis un zemi, jūru un ūdens avotus!</verse>
        <verse osisID='Rev.14.8'>Tam sekoja cits eņģelis un sauca: Kritusi, kritusi tā lielā Babilona, kas apdzirdīja visas tautas ar savas netiklības dusmu vīnu.</verse>
        <verse osisID='Rev.14.9'>Un trešais eņģelis sekoja tiem, stiprā balsī saukdams: Ja kas pielūdz zvēru un viņa attēlu, un pieņem zīmi savā pierē vai savā rokā,</verse>
        <verse osisID='Rev.14.10'>Tam būs jādzer Dieva dusmu vīns, kas neatšķaidīts ieliets Viņa dusmības biķerī, un to mocīs ugunī un sērā, svēto eņģeļu un Jēra priekšā.</verse>
        <verse osisID='Rev.14.11'>Un viņu mocību dūmi kāps augšup mūžīgi mūžos. Nav miera ne dienu, ne nakti tiem, kas pielūdza zvēru un viņa attēlu un kas pieņēmis viņa vārda zīmi.</verse>
        <verse osisID='Rev.14.12'>Te parādās svēto pacietība, kas pilda Dieva baušļus un ticību uz Jēzu.</verse>
        <verse osisID='Rev.14.13'>Un dzirdēju balsi no debesīm man sakām: Raksti! Svētīgi mirušie, kas mirst Kungā. No šī brīža, saka Gars, tiem jāatdusas no savām pūlēm, jo viņu darbi tiem seko.</verse>
        <verse osisID='Rev.14.14'>Tad es redzēju: un, lūk, gaišs mākonis, bet uz mākoņa sēdēja kāds līdzīgs Cilvēka Dēlam. Tam bija zelta kronis galvā un viņa rokā ass sirpis.</verse>
        <verse osisID='Rev.14.15'>Un cits eņģelis izgāja no dievnama un sauca stiprā balsī tam, kas sēdēja uz mākoņa: Nolaid savu sirpi un pļauj, tāpēc ka pļaujas stunda pienākusi, jo zemes pļauja nobriedusi.</verse>
        <verse osisID='Rev.14.16'>Un tas, kas sēdēja uz mākoņa, nolaida savu sirpi zemē un nopļāva zemes ražu.</verse>
        <verse osisID='Rev.14.17'>Un kāds cits eņģelis, kam arī bija ass sirpis, izgāja no svētnīcas, kas debesīs.</verse>
        <verse osisID='Rev.14.18'>Un vēl kāds cits eņģelis, kam bija vara pār uguni, izgāja no altāra un sauca stiprā balsī tam, kam bija asais sirpis, sacīdams: Laid savu aso sirpi darbā un novāc ķekarus no zemes vīna koka, jo tā ogas jau ienākušās.</verse>
        <verse osisID='Rev.14.19'>Un eņģelis nolaida savu aso sirpi zemē un nogrieza ražu no zemes vīna koka un iemeta to Dieva lielajā dusmu spiedē.</verse>
        <verse osisID='Rev.14.20'>Šo spiedi mina ārpus pilsētas, un no tās iztecēja asinis līdz zirgu iemauktiem tūkstoš seši simti stadiju tālu.</verse>
      </chapter>
      <chapter osisID='Rev.15'>
        <verse osisID='Rev.15.1'>Es redzēju citu lielu un brīnišķīgu zīmi debesīs: septiņus eņģeļus, kam bija septiņas pēdējās mocības, kurās izbeidzās Dieva dusmas.</verse>
        <verse osisID='Rev.15.2'>Es redzēju tādu kā kristāla jūru, sajauktu ar uguni; un tie, kas bija uzvarējuši zvēru un viņa attēlu, un viņa vārda skaitli, stāvēja pie kristāla jūras ar Dieva koklēm rokās.</verse>
        <verse osisID='Rev.15.3'>Un tie dzied Dieva kalpa Mozus dziesmu un Jēra dziesmu, sacīdami: Lieli un brīnišķīgi ir Tavi darbi, Kungs Dievs, visvarenais! Taisni un patiesi ir Tavi ceļi, mūžības Ķēniņ!</verse>
        <verse osisID='Rev.15.4'>Kas Tevi nebīsies, Kungs, un neslavēs Tavu vārdu? Jo Tu viens esi svēts! Visas tautas nāks Tavā priekšā un Tevi pielūgs, jo Tavi lēmumi atklājušies.</verse>
        <verse osisID='Rev.15.5'>Un pēc tam es redzēju: lūk, atvērās svētnīca, derības telts debesīs.</verse>
        <verse osisID='Rev.15.6'>Un no svētnīcas izgāja septiņi eņģeļi, kam bija septiņas mocības, tērpti tīrās un spožās linu drēbēs un apjozti zelta jostām ap krūtīm.</verse>
        <verse osisID='Rev.15.7'>Un viens no četriem dzīvniekiem iedeva septiņiem eņģeļiem septiņus zelta kausus, piepildītus Dieva, kas dzīvo mūžīgi mūžos, dusmām.</verse>
        <verse osisID='Rev.15.8'>Un svētnīca piepildījās dūmiem no Dieva majestātes un viņa spēka, un neviens nevarēja ieiet svētnīcā, kamēr nebeidzās septiņu eņģeļu septiņas mocības.</verse>
      </chapter>
      <chapter osisID='Rev.16'>
        <verse osisID='Rev.16.1'>Un es dzirdēju stipru balsi no svētnīcas sakām septiņiem eņģeļiem: Ejiet un izlejiet septiņus Dieva dusmu kausus pāri zemei!</verse>
        <verse osisID='Rev.16.2'>Un pirmais aizgāja un izlēja savu kausu pāri zemei, un piemetās riebīgi un visļaunākie augoņi cilvēkiem, kam bija zvēra zīme, un pār tiem, kas pielūdza tā tēlu.</verse>
        <verse osisID='Rev.16.3'>Un otrs eņģelis izlēja savu kausu jūrā; un tā kļuva it kā miroņa asinis; un visa radība jūrā nobeidzās.</verse>
        <verse osisID='Rev.16.4'>Un trešais eņģelis izlēja savu kausu pār upēm un pār ūdens avotiem, un tie pārvērtās asinīs.</verse>
        <verse osisID='Rev.16.5'>Un es dzirdēju ūdens eņģeli sakām: Taisnīgs Tu esi, Kungs, kas Tu esi un kas biji svēts, un kas tā tiesāji.</verse>
        <verse osisID='Rev.16.6'>Jo tie izlējuši svēto un praviešu asinis, tādēļ tu tiem devi asinis dzert; viņi tā cienīgi!</verse>
        <verse osisID='Rev.16.7'>Un es dzirdēju citu no altāra sakām: Tiešām, Kungs Dievs visvarenais, patiesi un taisnīgi ir Tavi lēmumi.</verse>
        <verse osisID='Rev.16.8'>Un ceturtais eņģelis izlēja savu kausu uz sauli, un tai bija dots spēks dedzināt cilvēkus karstumā un ugunī.</verse>
        <verse osisID='Rev.16.9'>Un cilvēki dega lielā karstumā; un tie zaimoja Dieva vārdu, kam vara pār šīm mocībām, bet negandarīja, lai dotu Viņam godu.</verse>
        <verse osisID='Rev.16.10'>Un piektais eņģelis izlēja savu kausu pār zvēra troni. Viņa valstība kļuva tumša, un tie sāpēs sakoda savas mēles.</verse>
        <verse osisID='Rev.16.11'>Un zaimoja debess Dievu savu sāpju un augoņu dēļ, bet negandarīja par saviem darbiem.</verse>
        <verse osisID='Rev.16.12'>Un sestais eņģelis izlēja savu kausu lielajā Eifratas upē, un tās ūdens izsīka, lai būtu sagatavots ceļš austrumu ķēniņam.</verse>
        <verse osisID='Rev.16.13'>Un es redzēju iznākam no pūķa mutes un no zvēra mutes, un no viltus pravieša mutes trīs nešķīstus garus kā vardes.</verse>
        <verse osisID='Rev.16.14'>Un tie ir ļaunie gari, kas dara brīnumus; un tie iziet pie visas zemes ķēniņiem, lai tos sapulcinātu cīņai visvarenā Dieva lielajā dienā.</verse>
        <verse osisID='Rev.16.15'>Lūk, es nāku kā zaglis. Svētīgs, kas nomodā un kas savas drēbes glabā, lai tam nebūtu jāstaigā kailam un neredzētu viņa kaunu.</verse>
        <verse osisID='Rev.16.16'>Un viņš tos sapulcinās kādā vietā, ko ebrejiski sauc Armagedona.</verse>
        <verse osisID='Rev.16.17'>Un septītais eņģelis izlēja savu kausu gaisā; un no svētnīcas troņa nāca stipra balss, kas sacīja: Ir noticis!</verse>
        <verse osisID='Rev.16.18'>Un radās zibeņi un balsis, un pērkoni, un notika liela zemestrīce, kāda nekad nav bijusi, kamēr cilvēki dzīvo virs zemes. Tāda zemestrīce, tik liela!</verse>
        <verse osisID='Rev.16.19'>Un lielā pilsēta sadalījās trijās daļās, un pagānu pilsētas sagruva, un lielā Babilona tika pieminēta Dieva priekšā, lai tai pasniegtu Viņa dusmības vīna niknuma kausu.</verse>
        <verse osisID='Rev.16.20'>Tad visas salas nozuda, un kalni vairs nebija atrodami.</verse>
        <verse osisID='Rev.16.21'>Un krusa, liela kā talenti, krita no debesīm uz cilvēkiem, bet cilvēki zaimoja Dievu krusas mocības dēļ, jo tā bija ļoti liela.</verse>
      </chapter>
      <chapter osisID='Rev.17'>
        <verse osisID='Rev.17.1'>Un viens no tiem septiņiem eņģeļiem, kam bija septiņi kausi, nāca un runāja man, sacīdams: Nāc, es tev rādīšu lielās netikles notiesāšanu, kas sēž pie lielajiem ūdeņiem.</verse>
        <verse osisID='Rev.17.2'>Ar ko netiklību piekopuši zemes ķēniņi, un zemes iedzīvotāji apreibinājās ar tās netiklības vīnu.</verse>
        <verse osisID='Rev.17.3'>Un viņš garā aiznesa mani tuksnesī. Tur es redzēju sievieti, sēžot sarkanā zvērā, pilnu zaimu vārdiem, kam bija septiņas galvas un desmit ragu.</verse>
        <verse osisID='Rev.17.4'>Un sieviete bij tērpta purpurā un sarkanās drēbēs, greznojusies zeltā, dārgiem akmeņiem un pērlēm, un tai rokā bija zelta kauss, pilns negantību un viņas netiklības netīrumu.</verse>
        <verse osisID='Rev.17.5'>Tai uz pieres bija rakstīts vārds: Noslēpums, lielā Babilona, visas zemes netiklības un netīrības māte.</verse>
        <verse osisID='Rev.17.6'>Es redzēju, ka šī sieviete piedzērusies no svēto asinīm un no Jēzus mocekļu asinīm. To redzējis, es brīnījos lielā izbrīnā.</verse>
        <verse osisID='Rev.17.7'>Un eņģelis man sacīja: Kāpēc tu brīnies? Es tev teikšu sievietes un zvēra, kas viņu nes un kam ir septiņas galvas un desmit ragu, noslēpumu:</verse>
        <verse osisID='Rev.17.8'>Zvērs, ko tu redzēji, bija un vairs nav; bet tas izkāps no bezdibeņa un ies pazušanā. Tad zemes iedzīvotāji (kuru vārdi nav ierakstīti dzīvības grāmatā) brīnīsies, redzēdami zvēru, kas bijis, bet kura nav.</verse>
        <verse osisID='Rev.17.9'>Kam ir gudrība, tas to saprot. Septiņas galvas ir septiņi kalni, kuros sēž sieviete, un ķēniņi ir septiņi.</verse>
        <verse osisID='Rev.17.10'>Pieci krituši, viens ir, bet otrs vēl nav atnācis. Bet kad tas atnāks, tam būs jāpaliek īsu laiku.</verse>
        <verse osisID='Rev.17.11'>Un zvērs, kas bija un vairs nav, ies pazušanā. Viņš ir astotais no septiņiem.</verse>
        <verse osisID='Rev.17.12'>Un desmit ragu, ko tu redzēji, ir desmit ķēniņu, kas valdīšanu vēl nav saņēmuši, bet saņems varu kā ķēniņi vienai stundai kopā ar zvēru.</verse>
        <verse osisID='Rev.17.13'>Viņiem ir vienas domas, un tie nodos savu spēku un varu zvēram.</verse>
        <verse osisID='Rev.17.14'>Tie karos ar Jēru, bet Jērs tos uzvarēs, jo Viņš ir kungu Kungs un ķēniņu Ķēniņš; un tie, kas ar Viņu, ir aicinātie, izredzētie un uzticīgie.</verse>
        <verse osisID='Rev.17.15'>Un viņš man sacīja: Ūdeņi, kurus tu redzēji, kur sēd netikle, ir tautas, ciltis un valodas.</verse>
        <verse osisID='Rev.17.16'>Un desmit ragi, kurus tu redzēji zvēram, ienīdīs netikli, to atstās vienu un kailu un tās miesas apēdīs un sadedzinās ugunī,</verse>
        <verse osisID='Rev.17.17'>Jo Dievs pamudinājis viņu sirdis, lai tie izpildītu to, kas Viņam labpatīk, nododot savu valdību zvēram, kamēr piepildīsies Dieva vārdi.</verse>
        <verse osisID='Rev.17.18'>Un sieviete, ko tu redzēji, ir lielā pilsēta, kam pieder valdība pār zemes ķēniņiem.</verse>
      </chapter>
      <chapter osisID='Rev.18'>
        <verse osisID='Rev.18.1'>Un pēc tam es redzēju citu eņģeli nokāpjam no debesīm, kam bija liela vara, un zeme kļuva gaiša no viņa godības.</verse>
        <verse osisID='Rev.18.2'>Un viņš spēcīgi sauca, sacīdams: Kritusi, kritusi lielā Babilona! Tā kļuvusi ļauno garu mājoklis, visu nešķīsto garu un visu netīro un riebīgo putnu miteklis,</verse>
        <verse osisID='Rev.18.3'>Jo visas tautas dzērušas no tās netiklības dusmu vīna, un zemes ķēniņi piekopuši netiklību ar to, un zemes tirgotāji kļuvuši bagāti no tās kārību pārmērības.</verse>
        <verse osisID='Rev.18.4'>Tad es dzirdēju vēl citu balsi no debesīm sakām: Mana tauta, izej no tās, lai tu nebūtu dalībniece tās noziegumos un lai tu nesaņemtu tās mocības!</verse>
        <verse osisID='Rev.18.5'>Jo tās grēki sniedzas līdz debesīm, un Dievs atcerējās tās noziegumus.</verse>
        <verse osisID='Rev.18.6'>Atmaksājiet tai, kā tā atmaksājusi jums, dubultojiet dubultīgi pēc tās darbiem! Dubultīgi pildiet tai kausu, ko tā pildījusi!</verse>
        <verse osisID='Rev.18.7'>Cik tā sevi godināja un greznojās, tikpat dodiet tai moku un bēdu! Jo tā saka savā sirdī: Es sēžu kā ķēniņiene un neesmu atraitne, un bēdu neredzēšu!</verse>
        <verse osisID='Rev.18.8'>Tādēļ vienā dienā nāks mokas pār to, un nāve, un raudāšana, un bads; un to sadedzinās ugunī, jo spēcīgs ir Dievs, kas to tiesās.</verse>
        <verse osisID='Rev.18.9'>Un raudās un vaimanās par to zemes ķēniņi, kas ar to piekopuši netiklību un dzīvojuši kārībās, kad tie redzēs tās degšanas dūmus.</verse>
        <verse osisID='Rev.18.10'>Attālu stāvēdami aiz bailēm tās moku dēļ, tie sauks: Bēdas, bēdas, tā lielā pilsēta Babilona, tā stiprā pilsēta! Vienā stundā nāca tava tiesa!</verse>
        <verse osisID='Rev.18.11'>Un zemes tirgotāji raudās un sēros par to, jo neviens vairs nepirks viņu preces:</verse>
        <verse osisID='Rev.18.12'>Zelta un sudraba preces, un dārgakmeņus, un pērles, un linu audeklus, un purpuru, un zīdu, un sarkano audumu, un dažādus tūjas kokus, un traukus no ziloņkaula, un visādus traukus no dārgakmeņiem un vara, un dzelzs, un marmora,</verse>
        <verse osisID='Rev.18.13'>Arī kanēli, un smaržvielas, un svaidāmās eļļas, un vīraku, un vīnu, un eļļu, un smalkus miltus, un kviešus, un lopus, un avis, un zirgus, un ratus, un cilvēku miesas, un cilvēku dvēseles.</verse>
        <verse osisID='Rev.18.14'>Un augļi, pēc kuriem tava dvēsele kāroja, attālinājās no tevis, un visi labumi un dārgumi tev ir zuduši, un tos nekad vairs neatrast.</verse>
        <verse osisID='Rev.18.15'>Šo preču tirgotāji, kas kļuvuši bagāti, stāvēja attālu bailēs tās moku dēļ, raudādami un vaimanādami,</verse>
        <verse osisID='Rev.18.16'>Un sacīdami: Bēdas, bēdas, lielā pilsēta, kas bija tērpta dārgā audeklā un purpurā, un sarkanā audumā, un rotāta zeltā un dārgos akmeņos, un pērlēs!</verse>
        <verse osisID='Rev.18.17'>Jo vienā stundā gāja bojā tādas bagātības! Un visi stūrmaņi, un laivinieki, un jūrnieki, un visi, kas darbojas uz jūras, attālu stāvēdami</verse>
        <verse osisID='Rev.18.18'>Un redzēdami tās uguns vietu, sauca, sacīdami: Kura šai lielajai pilsētai līdzīga?</verse>
        <verse osisID='Rev.18.19'>Tie kaisīja pelnus uz savām galvām un kliedza raudādami, un vaimanāja, sacīdami: Bēdas, bēdas, tā lielā pilsēta, kurā ar tās mantām kļuvuši bagāti visi tie, kam bija kuģi jūrā, jo vienā stundā tā tika izpostīta.</verse>
        <verse osisID='Rev.18.20'>Priecājieties par to, debesis un svētie apustuļi, un pravieši, jo Dievs jūsu tiesu spriedis par to.</verse>
        <verse osisID='Rev.18.21'>Un viens stiprs eņģelis pacēla akmeni, it kā lielu dzirnakmeni, un meta to jūrā, sacīdams: Ar tādu sparu metīs lielo pilsētu Babilonu, un tā vairs nebūs atrodama.</verse>
        <verse osisID='Rev.18.22'>Un tevī vairs nedzirdēs koklētāju un spēlētāju, un stabulnieku, un bazūnētāju skaņas; un nevienā mākslā nebūs vairs atrodams neviens mākslinieks, un nedzirdēs vairs tevī dzirnakmens dūkoņas.</verse>
        <verse osisID='Rev.18.23'>Un tevī nespīdēs vairs spīdekļa gaisma un nedzirdēs vairs līgavaiņa un līgavas balsi, jo tavi tirgotāji bija zemes valdnieki un tavās burvībās maldināja visas tautas.</verse>
        <verse osisID='Rev.18.24'>Un tanī atrastas praviešu un svēto, un visu to asinis, kas noslepkavoti virs zemes.</verse>
      </chapter>
      <chapter osisID='Rev.19'>
        <verse osisID='Rev.19.1'>Pēc tam es dzirdēju it kā liela ļaužu pulka balsis debesīs saucam: Alleluja! Pestīšana un gods, un vara ir mūsu Dievam,</verse>
        <verse osisID='Rev.19.2'>Jo patiesas un taisnīgas ir Viņa tiesas, kas notiesāja lielo netikli, kura samaitāja zemi savā netiklībā. Un Viņš atrieba savu kalpu asinis, kas bija pie tās rokām.</verse>
        <verse osisID='Rev.19.3'>Un tie atkal sauca: Alleluja! Un tās dūmi paceļas mūžīgi mūžos.</verse>
        <verse osisID='Rev.19.4'>Tad divdesmit četri sentēvi un četri dzīvnieki pielūdza Dievu, kas sēž tronī, sacīdami: Amen! Alleluja!</verse>
        <verse osisID='Rev.19.5'>Un no troņa atskanēja balss, sacīdama: Godiniet mūsu Dievu visi Viņa kalpi, mazie un lielie, un kas Viņa bīstas!</verse>
        <verse osisID='Rev.19.6'>Un dzirdēju it kā liela ļaužu pulka balsi, it kā lielu ūdeņu troksni, it kā spēcīgu pērkonu rūkšanu sakām: Alleluja, jo valda Kungs, mūsu visvarenais Dievs.</verse>
        <verse osisID='Rev.19.7'>Priecāsimies un līksmosim, un dosim Viņam godu, jo pienākušas Jēra kāzas un Viņa līgava sagatavojusies!</verse>
        <verse osisID='Rev.19.8'>Un tai bija ļauts tērpties spožā un tīrā audeklā, jo audekls ir svēto taisnīgie darbi.</verse>
        <verse osisID='Rev.19.9'>Un viņš man sacīja: Raksti: Svētīgi tie, kas aicināti Jēra kāzu mielastā. Viņš man sacīja: Šie ir patiesie Dieva vārdi.</verse>
        <verse osisID='Rev.19.10'>Tad es kritu pie viņa kājām, lai to pielūgtu. Viņš man sacīja: Nedari to! Es esmu tāds pats kalps kā tu un tavi brāļi, kam Jēzus liecība. Pielūdz Dievu, jo Jēzus liecība ir pravietojuma gars!</verse>
        <verse osisID='Rev.19.11'>Un es redzēju atvērtas debesis un, lūk, balts zirgs, un sēdētājs tanī saucās Uzticīgais un Patiesais, kas taisnīgi tiesā un karo.</verse>
        <verse osisID='Rev.19.12'>Viņa acis it kā uguns liesma, un galvā Viņam daudzi kroņi. Un bija uzrakstīts Viņa vārds, ko neviens nepazina kā vienīgi Viņš pats.</verse>
        <verse osisID='Rev.19.13'>Viņš bija tērpies drēbēs, kas slacītas asinīm, un Viņa vārds saucās Dieva Vārds.</verse>
        <verse osisID='Rev.19.14'>Un debesu kara pulki sekoja Viņam baltos zirgos, tērpti baltā un tīrā audeklā.</verse>
        <verse osisID='Rev.19.15'>Un no viņa mutes iziet abpusēji ass zobens, ar ko satriekt tautas. Viņš tās valdīs ar dzelzs zizli un min visvarenā Dieva dusmu bardzības vīna spiedi.</verse>
        <verse osisID='Rev.19.16'>Un uz tērpa, proti, Viņa sānos rakstīts: Ķēniņu Ķēniņš un kungu Kungs.</verse>
        <verse osisID='Rev.19.17'>Tad es redzēju vienu eņģeli, kas stāvēja saulē un sauca stiprā balsī visiem putniem, kas lidoja debess telpā, sacīdams: Nāciet un pulcējieties Dieva lielajā mielastā,</verse>
        <verse osisID='Rev.19.18'>Lai ēstu ķēniņu miesas un virsnieku miesas, un vareno miesas, un zirgu un viņu jātnieku miesas, un visu brīvo, un vergu, un mazo, un lielo miesas!</verse>
        <verse osisID='Rev.19.19'>Un es redzēju zvēru un visas zemes ķēniņus, un viņa karapulkus, kas bija sapulcināti, lai karotu ar To, kas sēdēja zirgā, un ar Viņa karaspēku.</verse>
        <verse osisID='Rev.19.20'>Un zvēru sagūstīja, bet līdz ar viņu arī viltus pravieti, kas viņa priekšā bija darījis brīnumus, ar kuriem tas pievīlis tos, kas bija pieņēmuši zvēra zīmi un pielūguši viņa attēlu. Tos abus iemeta dzīvus degoša sēra uguns purvā.</verse>
        <verse osisID='Rev.19.21'>Tad pārējos nonāvēja ar zobenu, kas izgāja no zirga sēdētāja mutes, un visi putni bija paēduši no viņu miesām.</verse>
      </chapter>
      <chapter osisID='Rev.20'>
        <verse osisID='Rev.20.1'>Un es redzēju no debesīm nokāpjam eņģeli, kam bija rokā bezdibeņa atslēga un lielas važas.</verse>
        <verse osisID='Rev.20.2'>Tad viņš satvēra pūķi, veco čūsku, kas ir velns un sātans, un sasēja to uz tūkstoš gadiem,</verse>
        <verse osisID='Rev.20.3'>Un iemeta to bezdibenī, un aizslēdza to, un aizzīmogoja, lai tas vairs nepieviltu tautas, iekams būs pagājuši tūkstoš gadi. Pēc tam viņam īslaicīgi jātop atraisītam.</verse>
        <verse osisID='Rev.20.4'>Tad es redzēju sēdekļus, kuros sēdēja tie, kam bija jātiesā to dvēseles, kas Jēzus liecības un Dieva vārda dēļ noslepkavoti, kuri nav pielūguši zvēru, ne tā attēlu, ne pieņēmuši viņa zīmi uz savām pierēm vai rokām. Visi tie atdzīvojās un valdīja ar Kristu kopā tūkstoš gadus.</verse>
        <verse osisID='Rev.20.5'>Pārējie mirušie neatdzīvojās, pirms nebija pagājuši tūkstoš gadi. Šī ir pirmā augšāmcelšanās.</verse>
        <verse osisID='Rev.20.6'>Svētīgs un svēts ir tas, kas ņem līdzdalību pie pirmās augšāmcelšanās. Pār šiem otrai nāvei nav varas, bet tie būs Dieva un Kristus priesteri un valdīs kopā ar Viņu tūkstoš gadus.</verse>
        <verse osisID='Rev.20.7'>Un kad tūkstoš gadi paies, sātans tiks atbrīvots no sava cietuma: un tas izies un pievils tautas, kas dzīvo četrās zemes malās, Gogu un Magogu, un tos sapulcinās karam. To skaits ir kā jūras smiltis.</verse>
        <verse osisID='Rev.20.8'>Tad tie uzkāpa zemes augstienē un ielenca svēto nometni un mīlēto pilsētu.</verse>
        <verse osisID='Rev.20.9'>Tad nokrita uguns no debesīm, no Dieva, un aprija tos. Un velns, kas viņus pievīla, tika iemests uguns un sēra purvā, kur arī zvērs</verse>
        <verse osisID='Rev.20.10'>Un viltus pravietis dienām un naktīm tiks mocīti mūžīgi mūžos.</verse>
        <verse osisID='Rev.20.11'>Tad es redzēju lielu, spožu troni un To, kas tanī sēdēja, no kura vaiga bēga zeme un debess, un tiem nebija atrodama vieta.</verse>
        <verse osisID='Rev.20.12'>Tad es redzēju mirušos, lielus un mazus, stāvam troņa priekšā; un grāmatas tika atvērtas. Tika atvērta vēl cita, kas ir dzīvības grāmata. Tad mirušie tika tiesāti pēc tā, kas rakstīts grāmatās attiecīgi viņu darbiem.</verse>
        <verse osisID='Rev.20.13'>Un jūra atdeva mirušos, kas bija tanī; arī nāve un elle atdeva savus mirušos, kas tanīs bija. Katrs tika tiesāts attiecīgi saviem darbiem.</verse>
        <verse osisID='Rev.20.14'>Un elli un nāvi iemeta uguns purvā. Šī ir otrā nāve.</verse>
        <verse osisID='Rev.20.15'>Ja kas nebija ierakstīts dzīvības grāmatā, to iemeta uguns purvā.</verse>
      </chapter>
      <chapter osisID='Rev.21'>
        <verse osisID='Rev.21.1'>Tad es redzēju jaunās debesis un jauno zemi, jo pirmās debess un pirmās zemes vairs nebija, un jūras arī vairs nav.</verse>
        <verse osisID='Rev.21.2'>Un es, Jānis, redzēju svēto pilsētu, jauno Jeruzalemi, nonākot no debesīm, no Dieva, sagatavotu it kā greznotu līgavu savam vīram.</verse>
        <verse osisID='Rev.21.3'>Un es dzirdēju stipru balsi no troņa sakām: Lūk, Dieva mājoklis kopā ar cilvēkiem, un Viņš dzīvos starp tiem, un tie būs Viņa tauta, un pats Dievs pie viņiem būs viņu Dievs.</verse>
        <verse osisID='Rev.21.4'>Un Dievs noslaucīs katru asaru no viņu acīm, un nebūs vairs nāves, ne bēdu, ne vaidu, ne sāpju, jo bijušais pagājis.</verse>
        <verse osisID='Rev.21.5'>Un tas, kas sēdēja tronī, sacīja: Lūk, es visu daru jaunu. Un Viņš man sacīja: Raksti, jo šie vārdi ir vispatiesākie un pareizi.</verse>
        <verse osisID='Rev.21.6'>Un Viņš man sacīja: Ir noticis! Es esmu alfa un omega, sākums un gals. Es došu izslāpušajiem bez maksas no dzīvības ūdens avota.</verse>
        <verse osisID='Rev.21.7'>Kas uzvarēs, tas to iemantos; un es būšu viņam Dievs, un viņš būs man dēls.</verse>
        <verse osisID='Rev.21.8'>Bet bailīgajiem un neticīgajiem, un apgānītājiem, un slepkavām, un netikļiem, un burvjiem, un elkkalpotājiem, un visiem meļiem būs sava daļa degoša sēra uguns purvā. Tā ir otrā nāve.</verse>
        <verse osisID='Rev.21.9'>Tad atnāca viens no septiņiem eņģeļiem, kuriem bija septiņi kausi, pildīti septiņām pēdējām mocībām, un runāja man, sacīdams: Nāc, es tev rādīšu līgavu, Jēra sievu!</verse>
        <verse osisID='Rev.21.10'>Un viņš mani aiznesa garā lielā, augstā kalnā un rādīja man svēto pilsētu Jeruzalemi, nokāpjam no debesīm, no Dieva.</verse>
        <verse osisID='Rev.21.11'>Tai bija Dieva spožums, un tās gaisma bija līdzīga dārgakmenim, it kā jaspida akmenis, tā kā kristālam.</verse>
        <verse osisID='Rev.21.12'>Un tai bija liels un augsts mūris ar divpadsmit vārtiem, un vārtos divpadsmit eņģeļu un uzrakstīti vārdi, kas ir divpadsmit Izraēļa bērnu cilšu vārdi.</verse>
        <verse osisID='Rev.21.13'>Trīs vārti austrumu, trīs ziemeļu, trīs dienvidu un trīs rietumu pusē.</verse>
        <verse osisID='Rev.21.14'>Un pilsētas mūrim bija divpadsmit pamati un tanīs divpadsmit Jēra apustuļu vārdi.</verse>
        <verse osisID='Rev.21.15'>Un tam, kas man runāja, bija pilsētas un vārtu, un mūra mērīšanas mērs, zelta niedre.</verse>
        <verse osisID='Rev.21.16'>Un pilsēta celta četrstūrī, un tās garums tāds pat kā platums. Un viņš mērīja pilsētu ar zelta niedri, un tur bija divpadsmit tūkstoši stadiju. Un garums, un platums, un augstums bija vienlīdzīgi.</verse>
        <verse osisID='Rev.21.17'>Tad viņš mērīja tās mūri: simts čerdesmit četras olektis kā cilvēka, tā eņģeļa mērā.</verse>
        <verse osisID='Rev.21.18'>Un tās mūris bija celts no jaspida akmens, bet pati pilsēta no tīra zelta, līdzīga skaidram stiklam.</verse>
        <verse osisID='Rev.21.19'>Un pilsētas mūra pamati bija rotāti visādiem dārgakmeņiem: pirmajā pamatakmenī jaspids, otrā safirs, trešā halkedons, ceturtajā smaragds,</verse>
        <verse osisID='Rev.21.20'>Piektajā sardoniks, sestajā sardijs, septītajā hrizolits, astotajā berills, devītajā topazs, desmitajā hrīzopass, vienpadsmitajā hiacints, divpadsmitajā ametists.</verse>
        <verse osisID='Rev.21.21'>Bet divpadsmit vārti bija divpadsmit atsevišķas pērles, un katri vārti bija no atsevišķām pērlēm, un pilsētas iela bija tīrais zelts kā caurspīdīgs stikls.</verse>
        <verse osisID='Rev.21.22'>Un svētnīcu es tanī neredzēju, jo Kungs, visvarenais Dievs, un Jērs ir tā svētnīca.</verse>
        <verse osisID='Rev.21.23'>Un pilsētai saules un mēness gaismas nevajag, lai tā spīdētu tanī, jo Dieva spožums to apgaismo un Jērs ir tās spīdeklis.</verse>
        <verse osisID='Rev.21.24'>Un tautas staigās tās gaismā, un zemes ķēniņi nesīs tai savu godu un cieņu.</verse>
        <verse osisID='Rev.21.25'>Un tās vārtus dienā nekad neaizslēgs, bet nakts tur nebūs.</verse>
        <verse osisID='Rev.21.26'>Un tanī viņi sanesīs tautu godību un cieņu.</verse>
        <verse osisID='Rev.21.27'>Un nekas aptraipīts tanī neieies: ne negantības darītājs, ne melis, bet tikai tie, kas ierakstīti Jēra dzīvības grāmatā.</verse>
      </chapter>
      <chapter osisID='Rev.22'>
        <verse osisID='Rev.22.1'>Tad viņš man rādīja dzīvības ūdens upi, skaidru kā kristāls, kas iztecēja no Dieva un Jēra troņa.</verse>
        <verse osisID='Rev.22.2'>Viņas ielas vidū un upei abās pusēs bija dzīvības koks, kas nesa augļus divpadsmit reizes, dodot katru mēnesi savu augli, un koka lapas bija tautu dziedināšanai.</verse>
        <verse osisID='Rev.22.3'>Un nekas nebūs vairs nolādēts. Tanī stāvēs Dieva un Jēra tronis, un Viņa kalpi Tam kalpos.</verse>
        <verse osisID='Rev.22.4'>Un tie skatīs Viņa vaigu, un Viņa vārds būs tiem pierēs.</verse>
        <verse osisID='Rev.22.5'>Un nebūs vairs nakts, un nebūs vajadzīgs vairs ne sveces, ne saules gaismas, jo Kungs Dievs viņus apgaismos, un viņi valdīs mūžīgi mūžos.</verse>
        <verse osisID='Rev.22.6'>Un viņš man sacīja: Šie vārdi ir visticamākie un patiesi. Kungs, pravieša gara Dievs, ir sūtījis savu eņģeli parādīt saviem kalpiem, kam drīzumā jānotiek.</verse>
        <verse osisID='Rev.22.7'>Un, lūk, es nāku drīz! Svētīgs tas, kas ievēro šīs pravietojumu grāmatas vārdus.</verse>
        <verse osisID='Rev.22.8'>Un es, Jānis, to visu dzirdēju un redzēju. Un kad es to biju dzirdējis un redzējis, kritu pie kājām eņģelim, kas man to rādīja, lai viņu pielūgtu.</verse>
        <verse osisID='Rev.22.9'>Bet viņš man sacīja: Nedari to! Jo es esmu tāds pat kalps kā tu, kā tavi brāļi pravieši un visi tie, kas ievēro šīs grāmatas pravietojumu vārdus. Pielūdz Dievu!</verse>
        <verse osisID='Rev.22.10'>Un viņš man saka: Neaizzīmogo šīs pravietojumu grāmatas vārdus, jo laiks ir tuvu!</verse>
        <verse osisID='Rev.22.11'>Ļaundaris lai dara vēl ļaunu, un netīrais lai grimst vēl netīrībā, bet taisnīgais lai kļūst vēl taisnīgāks, un svētais lai kļūst svētāks!</verse>
        <verse osisID='Rev.22.12'>Lūk, es nāku drīz, un mana alga līdz ar mani, lai atlīdzinātu katram attiecīgi tā darbiem.</verse>
        <verse osisID='Rev.22.13'>Es esmu alfa un omega, pirmais un pēdējais, sākums un beigas.</verse>
        <verse osisID='Rev.22.14'>Svētīgi tie, kas savas drēbes mazgā Jēra asinīs, lai tiem būtu daļa no dzīvības koka un varētu pa vārtiem ieiet pilsētā.</verse>
        <verse osisID='Rev.22.15'>Ārā paliek suņi un burvji, un netikļi, un slepkavas, un elku pielūdzēji, un visi, kas mīl un runā melus.</verse>
        <verse osisID='Rev.22.16'>Es, Jēzus, esmu sūtījis savu eņģeli, lai jums to apliecinātu draudzēs. Es esmu Dāvida sakne un dzimums, spožā rīta zvaigzne.</verse>
        <verse osisID='Rev.22.17'>Un gars un līgava saka: Nāc! Un kas to dzird, lai saka: Nāc! Kam slāpst, lai nāk, un kas grib, lai ņem dzīvības ūdeni bez maksas!</verse>
        <verse osisID='Rev.22.18'>Es apliecinu katram, kas dzird šīs grāmatas pravietojumu vārdus: Ja kas tiem ko pieliktu, tam Dievs uzliks tās mocības, par kurām rakstīts šinī grāmatā.</verse>
        <verse osisID='Rev.22.19'>Un ja kas ko atņemtu no šīs grāmatas pravietojumu vārdiem, tam Dievs atņems viņa daļu no dzīvības koka un no svētās pilsētas, un no tā, kas rakstīts šinī grāmatā.</verse>
        <verse osisID='Rev.22.20'>Tas, kas visu šo apliecina, saka: Tiešām, es nāku drīz! Amen!</verse>
        <verse osisID='Rev.22.21'>Nāc, Kungs Jēzu! Mūsu Kunga Jēzus Kristus žēlastība lai ir ar jums visiem! Amen.</verse>
      </chapter>
    </div>
  </osisText>
</osis>